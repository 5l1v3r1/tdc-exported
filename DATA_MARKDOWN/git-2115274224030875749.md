
# Clima: Di Caprio lavorerà con Greta, una leader dei nostri tempi

Published at: **2019-11-02T18:01:00+00:00**

Author: **AGI - Agenzia Giornalistica Italia**

Original: [Agi](https://www.agi.it/estero/di_caprio_greta_thunberg-6468583/news/2019-11-02/)

Sono entrambi attivisti per il clima e adesso hanno deciso di lavorare insieme per fronteggiare il surriscaldamento del pianeta: Leonardo Di Caprio ha incontrato Greta Thunberg e, definendo la sedicenne "una leader del nostro tempo", ha annunciato che i due si sono "impegnati" a sostenersi l'uno con l'altra.
In un messaggio su Instagram l'attore premio Oscar - spesso criticato per l'uso disinvolto dei jet privati a dispetto del suo attivismo ambientale- si è detto onorato di averla incontrata e ha fatto notare che "il suo messaggio è una chiamata all'appello per i leader mondiali". L'attore Premio Oscar ha aggiunto che l'impegno della ragazzina lo rende "ottimista sul futuro".
