
# 
        Áll a bál, miután kiderült, hogy kínai kutatók malacokat használnak ütközési vizsgálatoknál
      

Published at: **2019-11-04T13:00:00+00:00**

Author: **Bors**

Original: [www.borsonline.hu](http://www.borsonline.hu/aktualis/all-a-bal-miutan-kiderult-hogy-kinai-kutatok-malacokat-hasznalnak-utkozesi-vizsgalatoknal/185870)

Hatalmas felháborodást okozott, hogy kínai kutatók kismalacokat használtak a nagy sebességű ütközések szimulálásához.
Ahogy az Oddity Central írja, 15 malacot használtak fel egy töréstesztsorozathoz, akiknek állítólag egy napig a tesztek előtt nem is adtak enni. A 15 malacból hét azonnal meghalt a tesztek során a többi malaccal pedig hat órán belül végeztek.
A tudósok később fel is boncolták őket, hogy megnézzék, milyen sérüléseket szenvedtek, és melyek voltak azok, amik végeztek velük. A kismalacokkal azt szerették volna modellezni, hogy reagálna egy hatéves gyerek teste egy gyerekülésben a balesetben.
A kínaiak azt mondják, minden etikai iránymutatást betartottak, és ők csak az amerikai példákat követték, amikor állatokat használtak a vizsgálatok során.
A PETA állatvédői azt mondják, hogy az autógyárak már rég rájöttek, hogy tök felesleges malacokon kísérletezniük, mert más az anatómiájuk. A General Motors például 1993-ban felhagyott állítólag a tesztekkel.
