
# רשת בתי המרקחת הגדולה בארהב עשויה להפוך לפרטית

Published at: **2019-11-05T00:00:00+00:00**

Author: **שירות כלכליסט**

Original: [כלכליסט - www.calcalist.co.il](https://www.calcalist.co.il/markets/articles/0,7340,L-3773164,00.html)

רשת בתי המרקחת הגדולה בארה"ב וולגרינס בוטס בוחנת עסקה פוטנציאלית שבמסגרתה היא תהפוך מציבורית לפרטית - כך מדווחים כלי תקשורת בארה"ב.
על פי אותם דיווחים, לאחרונה ניהלה החברה מספר שיחות בנושא עם קרנות פרטיות. מנכ"ל הרשת סטפנו פסינה הוא בעל המניות הגדול ביותר ברשת עם אחזקות של כ-16%.
הרשת שהמטה שלה ממוקם באילינוי נסחרת בוול סטריט לפי שווי של 57 מיליארד דולר. אם העסקה תצא לפועל מדובר יהיה ככל הנראה באחת הרכישות הממונפות בהיסטוריה.
המסחר במניית וולגרינסהופסק לאחר הדיווחים על האפשרות שהרשת תהפוך לפרטית. מאוחר יותר חזרה המניה הנמנית על דאו ג'ונס להיסחר וקפצה ב-7.3%.
מה דעתך על מניית WALGREENS BOOTS ALLIANCE:

        לדף מניית WALGREENS BOOTS ALLIANCE
      
השיחות על הפיכת וולגרינס לפרטית נעשות על רקע מהלכי הקונסולידציה בתחום שירותי הבריאות בארה"ב. בשנה שעברה רכשה CVS Health את אתנה ב-70 מיליארד דולר.
סטפנו פסינה לקח את המושכות על וולגרינס, לאחר שהרשת רכשה את החלק של Alliance Boots שלא היה בבעלותה תמורת 15.3 מיליארד דולר בשנת 2014. פסינה ניהל בעבר את Alliance Boots, שאותה רכש עם קרן KKR בשנת 2007. 
וולגרינס מפעילה בארה"ב יותר מ-18,750 חנויות ב-11 מדינות. יש לה יותר מ-400 מרכזי הפצה שבאמצעותם היא מעבירה תרופות ליותר מ-240,000 בתי מרקחת, מרכזי בריאות לרופאים ובתי חולים.
לפני כמה שנים ביקשה וולגרינס לרכוש את המתחרה שלה Rite Aid Corp, אולם ב-2017 החליטו החברות שלא לבצע את המהלך, על רק חששות רגולטוריים שהמיזוג יפגע בתחרות בשוק בתי המרקחת בארה"ב. במקום זאת רכשה וולגרינס בוטס כ-2,000 חנויות ממתחרתה.
