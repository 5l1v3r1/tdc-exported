
# Генпрокурор дав оцінку словам Федини про Зеленського

Published at: **2019-11-01T17:19:43+00:00**

Author: ****

Original: [Слово і Діло](https://www.slovoidilo.ua/2019/11/01/novyna/polityka/henprokuror-dav-oczinku-slovam-fedyny-pro-zelenskoho)


        Генпрокурор Руслан Рябошапка відреагував на висловлювання нардепа від «Європейської солідарності» Софії Федини про президента Володимира Зеленського.
      
Він підтвердив, що в словах Федини є очевидні ознаки злочину. Про це в п'ятницю, 1 листопада, повідомив генпрокурор, пише УНІАН.
Також за інформацією Рябошапки, за даним фактом порушено кримінальну справу.
«Так, це правда, не тільки він (народний депутат від «Слуги народу» Олександр Качура), а багато народних депутатів зверталися з цього приводу. Провадження було відкрито ще в понеділок. Там є очевидні ознаки злочину і за цими ознаками злочину було відкрито кримінальне провадження. ДБР, здається, зараз його розслідує», - підтвердив інформацію нардепів генпрокурор.
«Це фактова справа, оскільки, за Кримінальним процесуальним кодексом, зараз немає справ стосовно конкретних осіб... За цим повідомленням у Facebook», - додав Рябошапка.
Справу стосовно Федини та волонтера Марусі Звіробій відкрили після відео, на якому вони обговорювали варіанти смерті президента Володимира Зеленського.
Нагадаємо, після того, як президент України Володимир Зеленський поспілкувався з добровольцями в Золотому на підвищених тонах, нардеп Софія Федина разом з блогером і волонтером Марусею Звіробій записали відео з жорсткою критикою на адресу президента.
Хочете обговорити цю новину? Долучайтеся до телеграм-чату CHORNA RADA
