
# Изкачването на Сент Етиен продължи за сметка на Монако (ВИДЕО)

Published at: **2019-11-03T23:58:00+00:00**

Author: ****

Original: [bTV Новините](https://btvnovinite.bg/sport/izkachvaneto-na-sent-etien-prodalzhi-za-smetka-na-monako.html)

Възходът на "Сент Етиен" продължава! "Зелените" удължиха серията си без поражение във всички турнири на седем мача, след като победиха с 1:0 гостуващия "Монако" в двубой от 12-ия кръг на френската Лига 1. В същото време загубата бе пета за "монегаските" от началото на кампанията.
Единственото попадение на "Жофроа Гишар" отбеляза Денис Буанга в 59', когато се разписа при добавката, след като вратарят Бенжамен Лекомт изби удар на Ромен Амума.
"Монако" завърши разочароващата вечер с 10 души заради директен червен картон на Рубен Агияр, извършил нарушение като последен в защита в добавеното време.
С трите точки "Сент Етиен" продължава да се изкачва в подреждането и вече заема осмото място с 18. "Монако" остава на незавидната за тима от Княжеството 15-та позиция с 15 точки.
