
# അരൂരിലെ തോൽവി: ‘പൂതന’ പരാമർശം വോട്ടുകുറച്ചു; ആരിഫിനും വിമർശനം

Published at: **2019-11-05T21:22:00+00:00**

Author: **മനോരമ ലേഖകൻ**

Original: [ManoramaOnline](https://www.manoramaonline.com/news/latest-news/2019/11/05/cpm-district-committee-meeting-on-aroor-defeat.html?utm_source=dlvr.it&utm_medium=twitter)

ആലപ്പുഴ ∙ നിയമസഭാ ഉപതിരഞ്ഞെടുപ്പിൽ അരൂരിലെ തോല്‍വിയില്‍ മന്ത്രി ജി.സുധാകരനും എ.എം.ആരിഫിനും സിപിഎം ആലപ്പുഴ ജില്ലാ നേതൃയോഗത്തില്‍ നിശിത വിമര്‍ശനം. കോൺഗ്രസ് സ്ഥാനാർഥി ഷാനിമോൾ ഉസ്മാനെതിരെ സുധാകരന്റെ പൂതന പരാമര്‍ശം വോട്ടുകുറച്ചെന്ന് ജില്ലാകമ്മിറ്റിയില്‍ കുറ്റപ്പെടുത്തലുണ്ടായി. എംഎല്‍എ എന്ന നിലയില്‍ ആരിഫ് മണ്ഡലത്തില്‍ ഒരു വികസനവും കൊണ്ടുവന്നില്ലെന്നും വിമര്‍ശനമുയര്‍ന്നു.
ഭൂരിപക്ഷ സമുദായംഗം സ്ഥാനാര്‍ഥിയാകണമെന്ന വെള്ളാപ്പള്ളി നടേശന്റെ നിര്‍ദേശങ്ങളെ തള്ളിയത് തിരിച്ചടിയായി. മുന്‍ജില്ലാ പഞ്ചായത്ത് വൈസ് പ്രസിഡന്റ് ദലീമ ജോജോ സ്വയം സ്ഥാനാര്‍ഥിയെന്നോണം മുന്നോട്ടുപോയതും പ്രശ്നമുണ്ടാക്കി. സംഘടനാ ദൗര്‍ബല്യം മറ്റൊരു കാരണമായതായും പരാജയം വിലയിരുത്താന്‍ ചേര്‍ന്ന യോഗം വിലയിരുത്തി.
