
# Νέο περιστατικό με «χαράκωμα» μαθητή σε σχολείο της Καλλιθέας

Published at: **2019-11-01T18:46:43+00:00**

Author: ****

Original: [News.gr](https://www.news.gr/ellada/article/2015996/neo-peristatiko-me-charakoma-mathiti-se-scholio-tis-kallitheas.html)

Συνεχίζονται τα περιστατικά βίας στα σχολεία με πρωταγωνιστές ανήλικους μαθητές, με ένα νέο συμβάν να έρχεται στη δημοσιότητα μέσω του δελτίου ειδήσεων του Alpha.
Σε σχολείο της Καλλιθέας, ένας μαθητής «χαράκωσε» με κλειδί στο πρόσωπο έναν 14χρονο συμμαθητή του, με τον ίδιο να μιλά στην κάμερα του καναλιού και να περιγράφει τη στιγμή:
«Άρχισε να με χτυπάει με τα κλειδιά και τον χτύπησα πίσω και αυτός με πλάκωσε. Με χαράκωσε. Τρόμαξα γιατί είχε μικρή απόσταση από το μάτι μου και επίσης το έχει κάνει και σε άλλο παιδί, όχι μόνο σε εμένα.»
Όπως αναφέρεται στο ρεπορτάζ, ο πατέρας του μαθητή που δέχτηκε την επίθεση, προτίθεται να προβεί σε μήνυση προκειμένου να σταματήσουν τα φαινόμενα ενδοσχολικής βίας: «Τι πρέπει να κάνουμε; Να ερχόμαστε στο σχολείο με μαχαίρια και κατσαβίδια; Θα του κάνουμε μήνυση».
Ο 14χρονος μαθητής σήμερα δεν παρακολούθησε τα μαθήματα του καθώς βρίσκεται στο νοσοκομείο για εξετάσεις.
