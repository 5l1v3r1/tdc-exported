
# زیرمجموعه سابق ایران خودرو با افزایش سرمایه ۱۳۴ درصدی صف خرید شد

Published at: **2019-11-04T11:59:00+00:00**

Author: ****

Original: [boursepress.ir](http://boursepress.ir/news/138416/%D8%B2%DB%8C%D8%B1%D9%85%D8%AC%D9%85%D9%88%D8%B9%D9%87-%D8%B3%D8%A7%D8%A8%D9%82-%D8%A7%DB%8C%D8%B1%D8%A7%D9%86-%D8%AE%D9%88%D8%AF%D8%B1%D9%88-%D8%A8%D8%A7-%D8%A7%D9%81%D8%B2%D8%A7%DB%8C%D8%B4-%D8%B3%D8%B1%D9%85%D8%A7%DB%8C%D9%87-%DB%B1%DB%B3%DB%B4-%D8%AF%D8%B1%D8%B5%D8%AF%DB%8C-%D8%B5%D9%81-%D8%AE%D8%B1%DB%8C%D8%AF-%D8%B4%D8%AF)


        زیرمجموعه سابق ایران خودرو در روز منفی بازار سهام با اعلام برنامه افزایش سرمایه ۱۳۴ درصدی از تجدید ارزیابی دارایی ها ، شاهد صف خرید شد.
      
به گزارش پایگاه خبری بورس پرس، فنرسازی خاور که در بازار دوم معاملات بورس تهران حضور دارد از برنامه افزایش سرمایه جالب و 134 درصدی خبر داد و در روز منفی بازار با صف خرید و رشد 5 رصدی قیمت سهم روبرو شد.
به این ترتیب ، "خفنر" در نظر دارد سرمایه اسمی 20 میلیارد تومانی از محل تجدید ارزیابی دارایی ها به بیش از 46.7 میلیارد تومان برساند .
براساس این گزارش ، اواخر اسفند 95 بود که ایران خودرو اقدام به عرضه و فروش بلوک 70 درصدی فنرسازی خاور به قیمت هر سهم 4772 ریال کرد که توسط شرکت خصوصی پارس فنر خریداری شد.
بنیانگذار و موسس شرکت پارس فنر هم فردی به نام احمد جلیلی است که طی سال 1361 الی 1363 ، مدیریت کارخانه فنرسازی خاور را به عهده داشت و سال 63 اقدام به تاسیس شرکت پارس فنر کرده است.
انتهای پیام
