
# Sistani: Yabancı bir güç Irak'a görüş dayatmıyor

Published at: **2019-11-01T14:30:00+00:00**

Author: ****

Original: [ŞARKUL AVSAT](https://aawsat.com/turkish/home/article/1971896/sistani-yabanc%C4%B1-bir-g%C3%BC%C3%A7-iraka-g%C3%B6r%C3%BC%C5%9F-dayatm%C4%B1yor)

Irak’ın en yüksek Şii dini otoritesi olarak kabul edilen Ayetullah Ali es-Sistani, bugün yaptığı açıklamada, “herhangi bir bölgesel ve uluslararası tarafın” Irak’ta yaşanan gösterilere “fikir dayattığı” yönündeki iddialara karşı çıktı.Sistani, Kerbela’da yaptığı Cuma hutbesinde, Irak’ta yaşanan protesto gösterilerinin halkın kendi iradesi tarafından gerçekleştiğini belirterek, herhangi bir kimse veya grup tarafından empoze edildiği fikrine karşı çıktığını söyledi.Sistani, İran Dini Lideri Ali Hamaney’in önceki gün, bölgedeki bazı ülkelerde kaos yaratılması ve güvenliği zayıflatmaya yönelik düşmanca planların olduğu açıklamalarına atıfta bulunarak, asıl önceliğin güvenlik karmaşasını ele almak olduğunu söyledi. Sistani açıklamasında, bazılarının suçlamak istediği Mukteda es-Sadr ve Haşdi Şabi lideri Hadi el-Amiri’nin çabalarına da değinerek, iki isme sahip çıktı.AFP’ye göre Iraklı yetkililer, ülkenin iç savaşa sürüklenmemesi ve göstericilere karşı askeri birliklerin müdahale etmemesi gerektiği çağrısında bulundu.Sadr Hareketi lideri Mukteda es-Sadr, ikinci gösteri dalgasının başlaması ile “hazır olma” çağrısında bulunurken, Haşdi Şabi, unsurlarının dün gece Bağdat sokaklarında dolaşarak, protestocular ile üyeleri arasında zaman zaman çatışmalar yaşandığını duyurdu.Iraklı siyasi liderler, bugün ikinci ayına giren ve 250 kişinin hayatını kaybetmesine sebep olan gösterilere çözüm bulma çabalarını ise sürdürüyor.
