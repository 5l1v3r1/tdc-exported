
# Тренери київського «Динамо» на гру Ліги Європи в Копенгагені взяли 21 гравця

Published at: **2019-11-06T19:18:00+00:00**

Author: ****

Original: [ZIK.UA](https://zik.ua/news/2019/11/06/trenery_kyivskogo_dynamo_na_gru_ligy_yevropy_v_kopengageni_vzyaly_21_1685375)


        Київське «Динамо» прибуло до столиці Данії Копенгагена на матч проти однойменного клубу в рамках четвертого туру групового етапу Ліги Європи УЄФА, який відбудеться завтра, 7 листопада.
      
На матч четвертого туру групового раунду Ліги Європи проти «Копенгагена» головний тренер київської команди Олексій Михайличенко взяв 21-го футболіста, а також Дениса Бойка, який продовжує відновлення і не виходитиме на поле, повідомляє прес-служба ФК «Динамо».

        Тож до складу «Динамо» увійшли:
      
воротарі – Георгій Бущан, Владислав Кучерук, Руслан Нещерет;
захисники – Денис Попов, Віталій Миколенко, Артем Шабанов, Тамаш Кадар, Томаш Кендзьора;
півзахисники – Сергій Сидорчук, Беньямін Вербич, Володимир Шепелєв, Микола Шапаренко, Карлос де Пена, Віктор Циганков, Олександр Андрієвський, Денис Гармаш, Олександр Караваєв, Віталій Буяльський;
нападники – Фран Соль, Жерсон Родрігес, Артем Бесєдін.
Увечері команда проведе передматчеве тренування на стадіоні Telia Parken, який під час матчів під егідою УЄФА називається просто «Копенгаген». Тренуванню передуватиме регламентна прес-конференція головного тренера і одного з гравців команди.
Нагадаємо, поєдинок «Копенгаген» – «Динамо» відбудеться завтра,7 листопада, і розпочнеться о 19:55 за київським часом.
Букмекери віддають перевагу в цьому матчі суперникам киян. Два тижні тому в Києві 15-разовий чемпіон України та 13-разовий чемпіон Данії зіграли у нічию – 1:1.
Турнірне становище у групі В після трьох турів: «Копенгаген» (Данія) – 5 очок, «Динамо» (Київ, Україна) – 5, «Мальме» (Швеція) – 4, «Лугано» (Швейцарія) – 1.
 
