
# Beşiktaş'ta otobüsüyle durağa dalan bıçaklı sürücü denize atladı

Published at: **2019-11-03T16:39:18+00:00**

Author: **Enis Günaydın**

Original: [euronews](https://tr.euronews.com/2019/11/03/besiktasta-otobusuyle-duraga-dalarak-13-kisiyi-yaralayan-bicakli-surucu-denize-atladi)

İstanbul'un Beşiktaş ilçesinde bir özel halk otobüsü durağa dalarak 13 kişiyi yaraladı. Yaralılardan biri kaldırıldığı hastanede hayatını kaybetti. Otobüsün şoförü araçtan bıçakla inerek kaçmaya çalışırken denize atladı.
Olayla ilgili Türk haber ajanslarından farklı açıklamalar yapıldı. Anadolu Ajansı, Beşiktaş-Kabataş hattında çalışan otobüsün içerisinde sadece şoförün bulunduğunu duyurdu. Demirören Haber Ajansı ise yaşananları otobüsün içerisinde bulunan bir görgü tanığına dayandırdı.
Denizden çıkarılarak gözaltına alınan şoförün daha önce bıçakla saldırı ve yaralamadan suç kaydının olduğu belirtildi.
Olay yerine ulaşan sağlık ekipleri yaralıları hastanelere kaldırdı.
