
# Mlajšega moškega našli podhlajenega

Published at: **2019-11-02T06:08:00+00:00**

Author: **A. L.**

Original: [Slovenske novice](https://www.slovenskenovice.si/kronika/doma/clanek/mlajsega-moskega-nasli-podhlajenega-245283)

GORJE – V petek ob 23.09 so pri sestopu z Mrežc nad Pokljuko, občina Gorje, pogrešali pohodnika, ki se je ločil od skupine in je sam sestopil v dolino.Reševalci GRS Radovljica so v več skupinah in po različnih poteh odšli proti Mrežcam in mlajšega pohodnika, ki je na poti zašel, podhlajenega našli ob 1.30 pod Blejsko kočo pod planino Lipanco. Prepeljali so ga do lokacije, kjer je bila njegova skupina, člani pa so poskrbeli, da mu je bila nudena ustrezna zdravniška oskrba, poroča uprava za zaščito in reševanje.
