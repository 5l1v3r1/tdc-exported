
# Περήφανος ο Γιάννης Αντετοκούνμπο για τον αδελφό του Θανάση - Τι είπε για τη μεταξύ τους σχέση

Published at: **2019-11-02T18:13:00+00:00**

Author: ****

Original: [enikos.gr](http://www.enikos.gr/sports/681846/perifanos-o-giannis-antetokounmpo-gia-ton-adelfo-tou-thanasi-ti-e)

Η εξαιρετική σχέση που έχουν ο Γιάννης και ο Θανάσης Αντετοκούνμπο επιβεβαιώθηκε για ακόμη μια φορά από τις δηλώσεις του "Greek Freak" για τον αδελφό του. 
Ο Γιάννης Αντετοκούνμπο τόνισε ότι η εμφάνιση του Θανάση και το εκπληκτικό του κάρφωμα στο ντεμπούτο του με τους Μπακς ήταν ένας πολύ ωραίος τρόπος για να συστηθεί στον κόσμο του Μιλγουόκι, ενώ αναφέρθηκε φυσικά και στην εξαιρετική σχέση που διατηρούν μεταξύ τους τα δύο αδέρφια.

        Αναλυτικά όσα είπε ο «Greek Freak» για τον Θανάση:
      
«Ήταν ωραίο καλάθι. Ένα όμορφο καλάθι για το πρώτο του στο ΝΒΑ και ως παίκτης των Μπακς. Ήταν ένας ωραίος τρόπος για να συστηθεί στον κόσμο. Αυτός ο τύπος είναι ο αδερφός μου. Πολλά αδέρφια στον κόσμο δεν έχουν τόσο στενή σχέση, αλλά όχι εμείς.
Είναι ο μεγαλύτερος αδερφός μου, πάντα με συμβουλεύει και είναι δίπλα μου από τότε που θυμάμαι τον εαυτό μου. Όταν τον βλέπω στο ΝΒΑ να καρφώνει πάνω σε αντιπάλους, χαίρομαι πολύ. Με ενθουσιάζει και ενθουσιάζει και τον ίδιο».
Πηγή: filathlos.gr
