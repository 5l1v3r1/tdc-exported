
# Άγριος καβγάς για... ένα σάντουιτς - Τον μαχαίρωσε θανάσιμα ενώ περίμεναν στην ουρά - BINTEO

Published at: **2019-11-05T13:26:00+00:00**

Author: ****

Original: [enikos.gr](http://www.enikos.gr/international/682419/agrios-kavgas-gia-ena-santouits-ton-machairose-thanasima-eno-peri)

Άγριος καβγάς ξέσπασε στην ουρά του ταχυφαγείου Popeye's στο Μέριλαντ. Ξαφνικά ένας άνδρας τράβηξε μαχαίρι και χτύπησε θανάσιμα έναν άλλον άνδρα το βράδυ της Δευτέρας.
Το συγκεκριμένο σάντουιτς επέστρεψε στα μενού της αλυσίδας και δεκάδες άνθρωποι έσπευσαν να το παραγγείλουν.
Το θύμα είναι ένας 28χρονος, αλλά περαιτέρω στοιχεία δεν έχουν δημοσιευθεί. Ο καβγάς ξεκίνησε όταν κάποιος δεν τήρησε τη σειρά προτεραιότητας, αγνοώντας την ουρά που είχε σχηματιστεί. Από το εσωτερικό του καταστήματος οι δύο άνδρες βγήκαν στο πάρκινγκ του καταστήματος.
Οι αστυνομικοί βρήκαν το θύμα στο πάρκινγκ, όταν έφτασαν σύμφωνα με τη NY Post. Μεταφέρθηκε στο πλησιέστερο νοσοκομείο, όπου άφησε την τελευταία του πνοή.
Το Popeyes ξεκίνησε το σάντουιτς με το τηγανητό κοτόπουλο τον Αύγουστο και αμέσως κέρδισε το κοινό. Η επιχείρηση όμως αποφάσισε να το αποσύρει από το μενού, λόγω της αυξημένης ζήτησης γιατί το προσωπικό δεν μπορούσε να ανταποκριθεί.
Την περασμένη εβδομάδα η Post δημοσίευσε ρεπορτάζ όπου ανέφερε ότι η αλυσίδα προχώρησε σε προσλήψεις για να "αντιμετωπίσει" τους λάτρεις του σάντουιτς.
Προσέλαβαν 400 υπαλλήλους για τα 150 εστιατόρια Popeyes.
"Την πρώτη φορά δεν ήμασταν έτοιμοι" είπε ο CEO της εταιρείας Guillermo Perales, στο Blomberg.
