
# Ο Τραμπ επιβεβαίωσε τη συνάντηση με τον Ερντογάν – Τι συζήτησε με τον Τούρκο πρόεδρο

Published at: **2019-11-06T22:27:00+00:00**

Author: ****

Original: [enikos.gr](http://www.enikos.gr/international/682769/o-trab-epivevaiose-ti-synantisi-me-ton-erntogan-ti-syzitise-me-to)

Ο Ντόναλντ Τραμπ μέσω twitter επιβεβαίωσε τη συνάντηση με τον Ρετζέπ Ταγίπ Ερντογάν στις 13 Νοεμβρίου στον Λευκό Οίκο και αποκάλυψε τι συζήτησε με τον Τούρκο πρόεδρο κατά τη διάρκεια της τηλεφωνικής συνομιλίας τους.
«Είχα μία πολύ καλή συζήτηση με τον πρόεδρο της Τουρκίας Ερντογάν. Με ενημέρωσε ότι αιχμαλώτισαν πολλούς μαχητές του ISIS που είχαν δραπετεύσει κατά τη διάρκεια των συγκρούσεων, μεταξύ αυτών τη σύζυγο και την αδερφή του Μπαγκντάντι. Μιλήσαμε, επίσης, για τα σύνορά τους με την Συρία, την εξάλειψη της τρομοκρατίας, τον τερματισμό των εχθροπραξιών με τους Κούρδους και πολλά ακόμα θέματα. Ανυπομονώ να συναντήσω τον Πρόεδρο Ερντογάν την άλλη Τετάρτη, 13 Νοεμβρίου στον Λευκό Οίκο».
