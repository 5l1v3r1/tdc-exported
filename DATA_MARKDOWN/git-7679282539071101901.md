
# भूटान के छोटे से गांव में कुछ ऐसे हुआ विराट-अनुष्का का स्वागत, दिल छू लेगा पोस्ट

Published at: **2019-11-05T03:44:12+00:00**

Author: **लाइव हिन्दुस्तान टीम,नई दिल्ली**

Original: [https://www.livehindustan.com](https://www.livehindustan.com/cricket/story-virat-kohli-and-anushka-sharma-amazed-by-with-locals-in-bhutan-vacation-see-emotional-post-2832617.html)

भारतीय टीम के कप्तान विराट कोहली आज यानि 5 नवंबर को अपना 31वां जन्मदिन मना रहे हैं। अपने जन्मदिन के मौके पर विराट और अनुष्का भूटान में छुट्टियां सेलिब्रेट कर रहे हैं। यह पावर कपल अपने इस ट्रिप की तस्वीरें और यादें अपने फैन्स के साथ साझा कर रहे हैं। इसके साथ ही अपनी इस यात्रा के खूबसूरत पलों को भी विराट-अनुष्का अपने फैन्स के साथ शेयर कर रहे हैं। इसी कडी़ में अनुष्का ने भूटान के एक छोटे से गांव के एक परिवार के साथ इमोशनल मीटिंग का एक्सपीरियेंस शेयर किया है। 
अनुष्का शर्मा ने विराट कोहली के साथ अपनी कुछ और तस्वीरें शेयर की हैं। इन तस्वीरों को शेयर करते हुए अनुष्का शर्मा ने बताया कि आज उन्होंने 8.5 किलोमीटर का ट्रेक किया और पहाड़ पर बसे एक छोटे से गांव पहुंचे। यहां उन्हें गाय के बच्चे को खाना खिलाया, जो 4 महीने का है। इसके बाद उस घर के मालिक ने हमसे पूछा क्या हम थके हुए हैं और चाय लेंगे? उनके कहने पर उस खूबसूरत घर में पहुंचे, जहां बहुत ही प्यारी फैमिली ने हमारा स्वागत किया। हमने इस परिवार के साथ कुछ वक्त बिताया। चाय पी और बातें की। यह परिवार नहीं जानता था कि हम कौन हैं। वे सिर्फ इतना जानते थे कि हम दो थके हुए ट्रेकर हैं। 
अनुष्का आगे कहती हैं, जो भी लोग विराट और मुझे करीब से जानते हैं, उन्हें पता है कि हम ऐसी ही सादगी भरी जिंदगी और मानवीय कनेक्शन पसंद हैं। इस बात ने हमें खुशी से भर दिया कि वे लोग कुछ विदेशियों (हमारे गाइड) के साथ कितने दयालु थे। हमसे बिना किसी चीज की उम्मीद के उन्होंने हमारी मदद की। अगर जिंदगी का सही मतलब यही नहीं है तो मैं नहीं जानती फिर क्या है। यह याद हमें हमेशा खुशी देगी। 
बता दें कि बांग्लादेश के खिलाफ 3 मैचों की टी-20 सीरीज में विराट कोहली टीम का हिस्सा नहीं हैं। आईसीसी वर्ल्ड कप 2019 के बाद से वह लगातार खेल रहे हैं। वर्कलोड को थोड़ा कम करने के लिए विराट ने इस टी-20 सीरीज से ब्रेक लिया है। इस सीरीज में विराट की गैरमौजूदगी में रोहित शर्मा टीम की कप्तानी कर रहे हैं। टी-20 सीरीज के बाद 2 मैचों की टेस्ट सीरीज में विराट कोहली वापसी करेंगे। 
