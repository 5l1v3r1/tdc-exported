
# Науковці з'ясували, як пов'язані секс і брехня - Радіо Максимум

Published at: **2019-11-03T21:55:00+00:00**

Author: **Сорока Назар**

Original: [Радіо Максимум](https://maximum.fm/naukovci-zyasuvali-yak-povyazani-seks-i-brehnya_n169000)


        Люди готові наговорити що завгодно, лише б спокусити симпатичного партнера. Ви могли це і раніше підозрювати – тепер до такого висновку дійшли психологи з Університету Рочестера в США.
      
У дослідженні взяли участь 634 гетеросексуальних студента: 328 дівчат і 306 хлопців (середній вік – 25 років). Вчені провели з ними чотири експерименти. Одній групі попередньо показували еротичні картинки, інший – нейтральні, а після цього їх просили поговорити з незнайомцем протилежної статі.
У першому експерименті двом учасникам потрібно було вирішити дилему, яка нібито стоїть перед третьою людиною: прийняти пропозицію про роботу за кордоном чи відмовитися, щоб бути поруч з близькими. Кожному учаснику дали "роль" – заготовлену позицію з аргументами. З'ясувалося, що добровольці, яких змушували думати про секс, швидше погоджувалися з позицією людини протилежної статі. У другому експерименті це повторилося: учасники, які надивилися сексуальних картинок, проявили конформізм у поглядах.
Ще два експерименти перевірили, чи будуть люди брехати, опинившись перед симпатичним співрозмовником. Учасників попросили вказати реальну кількість сексуальних партнерів в анкеті, а потім те ж питання їм поставив інтерв'юер. Бажаючи сподобатися і здатися розбірливими, і жінки, і чоловіки занижували цю кількість.
"Люди схильні перебільшувати свої достоїнства, змінювати поведінку, та й просто брехати, коли у них активізуються ділянки мозку, що відповідають за сексуальність", – відзначається в роботі.
Джерело: rochester
