
# Τρόμος στον Έβρο: Μετανάστες στήνουν ενέδρες σε ανυποψίαστους πολίτες στους δρόμους!

Published at: **2019-11-01T16:48:05+00:00**

Author: ****

Original: [europost.gr](https://europost.gr/tromos-ston-evro-metanastes-stinoyn-enedres-se-anypopsiastoys-polites-stoys-dromoys/)

Περισσότεροι από 20 αλλοδαποί παράνομοι μετανάστες επιχείρησαν μπλόκο σε δρόμο στο Σουφλί, στο αυτοκίνητο της καθηγήτριας και υποψήφιας περιφερειακής συμβούλου Έβρου Κατερίνας Φωτιάδου, η οποία ευτυχώς ενήργησε γρήγορα και ψύχραιμα και μπόρεσε να διαφύγει.
Όπως όμως προκύπτει από την καταγγελία της τα περιστατικά αυτά στους δρόμους του Σουφλίου γίνονται πολύ συχνά και ο κόσμος φοβάται πλέον να μετακινηθεί καθώς είναι σαφές ότι οι αλλοδαποί στήνουν ένα είδος ενέδρας με άγνωστους αλλά προφανώς μη φιλικούς σκοπούς.
Σύμφωνα με όσα κατήγγειλε η ίδια στον ραδιοφωνικό σταθμό STATUS Radio και τον Σταύρο Αποστολίδη, ενώ κινούνταν με το αυτοκίνητο της στον δρόμο Πρωτοκκλησίου-Μαυροκκλησίου, ώστε να πάει στους Μεταξάδες Διδυμοτείχου όπου διδάσκει, δύο λαθρομετανάστες αρχικά την είδαν να φτάνει προς το μέρος τους και ξαφνικά από τις άκρες του δρόμου πετάχτηκαν περισσότερα από 20 με 30 άτομα και πέταξαν τα σακίδια τους μέσα στον δρόμο. Με ξεκάθαρο στόχο προφανώς για να σταματήσει και να της αρπάξουν το αυτοκίνητο για να μετακινηθούν ή και πολύ χειρότερα πράγματα όπως αναφέρει το evros-news.gr
Όπως είπε η κ.Φωτιάδου: “Ενώ πήγαινα σήμερα το πρωί στους Μεταξάδες όπου είμαι καθηγήτρια και έστριψα από την Μάνδρα προς Βρυσικά, στο δρόμο μεταξύ Πρωτοκκλησίου-Μαυροκκλησίου, είδα αρχικά από μακριά δύο άτομα, μετανάστες, παράτυπους μετανάστες, οι οποίοι κοιτούσαν το αυτοκίνητο. Ξαφνικά πετάχτηκαν​ στον δρόμο από τις άκρες, μέσα απ’ τα χωράφια πολλά άτομα και πέταξαν τα σακίδια τους. Έτρεχα με ταχύτητα και αρχικά σκέφθηκα να αναπτύξω ακόμα περισσότερη, αλλά υπήρχε κίνδυνος να χτυπήσω κάποιους και θα γινόταν πολύ χειρότερα τα πράγματα. Έτσι αμέσως έκανα αναστροφή και γύρισα προς τα πίσω. Ευτυχώς πρόλαβα“, ανέφερε φανερά ταραγμένη η Κατερίνα Φωτιάδου.
Ποιες ήταν οι επόμενες κινήσεις της; “Το συμβάν το έχω αναφέρει στην αστυνομία, η οποία μου είπαν πως θα επιληφθεί του θέματος. Δεν συνέχισα για την δουλειά μου και γύρισα πίσω. Πρωτίστως ενημέρωσα όμως την αστυνομία. Φυσικά και τρόμαξα πολύ, αφού όταν ξαφνικά πετάγονται στον δρόμο σου και πετούν τα πράγματα τους τόσα άτομα και δεν ξέρεις τι σκέφτονται, ούτε ποιες είναι οι προθέσεις τους, άνθρωποι δυστυχισμένοι, ταλαιπωρημένοι, με άλλη νοοτροπία και κουλτούρα, πως να μην φοβηθείς”;
Μάλιστα η κ.Φωτιάδου επεσήμανε ότι και άλλοι συνάδερφοι της συνάντησαν τους αλλοδαπούς αυτούς. “Εκείνο τον δρόμο τον χρησιμοποιούν και άλλοι συνάδερφοι και επαγγελματίες καθημερινά. Μου είπαν όταν επικοινώνησα με το σχολείο για να τους ενημερώσω γι’ αυτό που συνέβη, ότι τους συνάντησαν και αυτοί νωρίτερα πηγαίνοντας στον ίδιο δρόμο, αλλά επειδή ήταν περισσότεροι και με περισσότερα αυτοκίνητα, δεν έγινε τίποτα”.
