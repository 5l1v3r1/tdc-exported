
# معاون رهبر حزب کارگر انگلیس استعفا کرد

Published at: **2019-11-07T02:25:00+00:00**

Author: ****

Original: [اخبار روز ایران و جهان | آفتاب نیوز](https://aftabnews.ir/fa/news/620301/%D9%85%D8%B9%D8%A7%D9%88%D9%86-%D8%B1%D9%87%D8%A8%D8%B1-%D8%AD%D8%B2%D8%A8-%DA%A9%D8%A7%D8%B1%DA%AF%D8%B1-%D8%A7%D9%86%DA%AF%D9%84%DB%8C%D8%B3-%D8%A7%D8%B3%D8%AA%D8%B9%D9%81%D8%A7-%DA%A9%D8%B1%D8%AF)


        معاون رهبر حزب کارگر انگلیس در آستانه انتخابات سراسری زودهنگام در این کشور استعفا کرد.
      

        آفتاب‌‌نیوز :
      
«تام واتسون» معاون رهبر حزب کارگر انگلیس اعلام کرد که از مقام معاونت جرمی کوربین کناره‌گیری کرده و از نمایندگی مجلس عوام استعفا می‌کند.
واتسون ۵۲ ساله که از ۱۹۸۲ وارد حزب کارگر و در سال ۲۰۱۵ به عنوان معاون رهبر این حزب انتخاب شده بود، علت استعفای خود را «شخصی و نه سیاسی» توصیف کرد.
به گزارش شبکه اسکای‌نیوز، استعفای واتسون در حالی است که دو ماه پیش گزارش شد نهاد تصمیم‌گیری حزب کارگر دو ماه پیش در حالی بررسی حذب پست معاون رهبری حزب است و واتسون گفته بود که از طریق پیامک از چنین موضوعی اطلاع یافته است.
این کناره‌گیری همچنین در آستانه انتخابات سراسری زودهنگام در انگلیس روی می‌دهد که هفته گذشته پس از مدت‌ها کش‌وقوس میان دولت و پارلمان این کشور در نهایت تصویب شد.
انتخابات عمومی انگلیس که سومین انتخابات پس از رای مردم این کشور به خروج از اتحادیه اروپا بشمار می‌رود قرار است ۱۲ دسامبر ( ۲۱ آذر ) برگزار شود و حزب پیروز سکان دولت این کشور را به مدت پنج سال در دست خواهد گرفت.
با توجه به نظرسنجی های صورت گرفته تا این لحظه هیچ حزبی نمی تواند اکثریت کرسی های مجلس عوام به دست آورد، و در صورت تحقق این مساله، پیش بینی می شود همانند انتخابات سال ۲۰۱۰ میلادی، مجلس بعدی، به اصطلاح معلق شود و دو یا چند حزب ناچار شوند با هم ائتلاف کنند و دولت بعدی انگلیس را شکل دهند.
