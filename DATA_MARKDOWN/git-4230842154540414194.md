
# Розбій на трасі: під Одесою у підприємців відібрали 12 млн грн

Published at: **2019-11-05T10:40:47+00:00**

Author: ****

Original: [ФАКТИ](https://fakty.com.ua/ua/proisshestvija/20191105-rozbij-na-trasi-pid-odesoyu-u-pidpryyemtsiv-vidibraly-12-mln-grn/)

На трасі Одеса-Київ у підприємців з Полтави невідомі відібрали 12 млн грн.
Троє чоловіків з Полтави везли до Одеси пристойну суму грошей у розмірі 12 млн грн. Вони збиралися придбати там різні товари.
На трасі Одеса-Київ підприємці зупинилися біля ресторану, щоб пообідати. У цей момент під’їхав синій мікроавтобус Mercedes, з якого вибігли троє чоловіків у камуфляжній формі та балаклавах. Вони розпилили на людей у салоні балончик з невідомою речовиною.

        Читайте: 
        Розбив вітрини і погрожував рушницею: у Києві чоловік пограбував ювелірний магазин
      
Один вистрілив з пістолета у повітря. Потім вони вивели бізнесменів, змусили їх показати, де сумки з грошима. Після чого забрали їх, порізали шини авто і зникли.
В Одеській області оголошено плани Перехоплення і Сирена. На думку поліції, за постраждалими стежили з самої Полтави.
Ми писали, що у Харкові троє невідомих здійснили збройний напад на чоловіка та відібрали  у нього мільйон гривень.
