
# Гончарук заявив, що перепис населення в 2020 хочуть провести в електронній формі

Published at: **2019-11-04T22:37:37+00:00**

Author: ****

Original: [ГЛАВКОМ](https://glavcom.ua/news/goncharuk-zayaviv-shcho-perepis-naselennya-v-2020-mozhut-provesti-v-elektronniy-formi-637669.html)

Прем’єр-міністр України Олексій Гончарук повідомив, що наразі уряд шукає можливість проведення перепису населення за допомогою онлайн-інструментів.
Про це він заявив в ефірі Свободи слова на ICTV.
«Ми подивилися на різну практику у світі, як робиться перепис. І зараз шукаємо можливість зробити перепис з урахуванням онлайн-інструментів, тобто стимулювати людей самостійно заповнювати інформацію про себе за допомогою онлайн-інструментів», – сказав Гончарук.
За словами прем’єра, перепис планується наступного року, тому в Держбюджеті-2020 на нього вже закладені кошти.
Нагадаємо, раніше міністр Кабінету міністрів Дмитро Дубілет запропонував провести електронний перепис населення.
