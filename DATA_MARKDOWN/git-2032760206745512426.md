
# Šofér autobusu nabúral v Istanbule do zastávky, na ľudí zaútočil aj nožom

Published at: **2019-11-03T20:35:09+00:00**

Author: **Webnoviny**

Original: [Denník politika](http://dennikpolitika.sk/archiv/88592)

3.11.2019 (Webnoviny.sk) – V tureckom Istanbule v nedeľu nabúral šofér autobusu do zastávky, na ktorej čakali desiatky ľudí. Následne sa snažil z miesta činu ujsť a zaútočil nožom na ľudí, ktorí mu chceli v úniku zabrániť. Tridsaťtriročného šoféra zatkli krátko po tom, ako skočil do mora a pokúšal sa zachrániť plávaním. Trinásť ľudí pri jeho vyčíňaní utrpelo zranenia, informujú turecké médiá. Medzi zranenými sú aj traja Iránci a dve deti. Nie je zatiaľ jasné, či šofér do zastávky nabúral zámerne, alebo omylom.
Viac k témam: Istanbul, útok nožomZdroj: Webnoviny.sk – Šofér autobusu nabúral v Istanbule do zastávky, na ľudí zaútočil aj nožom © SITA Všetky práva vyhradené.
