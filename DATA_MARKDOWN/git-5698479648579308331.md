
# ویدئو؛ ادامه ناآرامی‌های خیابانی در بولیوی

Published at: **2019-11-07T22:37:25+00:00**

Author: ****

Original: [euronews](https://farsi.euronews.com/2019/11/07/clashes-erupt-across-bolivia-as-unrest-continues-no-comment)

هواداران اوو مورالس، رئیس‌جمهور بولیوی روز چهارشنبه شب ششم نوامبر در شهر کوچابامبا در ۲۳۴ کیلومتری جنوب غرب پایتخت با پرتاب سنگ و کوکتل‌ مولوتوف به درگیری با هواداران دیگر نامزدهای انتخابات اخیر ریاست‌جمهوری پرداختند.
از آن سو مخالفان مورالس در لاپاز، پایتخت، خواهان استعفای رئیس‌جمهور شده‌اند و گفته‌اند تا زمان تحقق این هدف خیابان را ترک نخواهند کرد.
معترضان دولت بولیوی را به «تقلب» و «تخلف» در جریان انتخابات ریاست جمهوری اخیر این کشور متهم کرده‌اند و نتیجه پیروزی اوو مورالس با ۴۷ درصد آرا در انتخابات بیست اکتبر را «مردود» می‌دانند.
اوو مورالس، رئیس جمهوری چپگرا از سال ۲۰۰۶ قدرت را در بولیوی در دست دارد. وی در انتخابات سال‌های ۲۰۰۵، ۲۰۰۹ و ۲۰۱۴ به ریاست جمهوری بولیوی برگزیده شد و با نتیجه انتخابات اخیر تا سال ۲۰۲۵ در این مقام باقی خواهد ماند.
