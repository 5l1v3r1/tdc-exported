
# Імпічмент Трампа: українсько-американський бізнесмен Парнас готовий свідчити в Конгресі США

Published at: **2019-11-05T02:56:00+00:00**

Author: ****

Original: [НВ](https://nv.ua/ukr/world/countries/impichment-trampa-lev-parnas-gotoviy-svidchiti-v-kongresi-ssha-novini-svitu-50051609.html)

Про це повідомляє Reuters з посиланням на адвоката Парнаса.
Відзначається, що в минулому місяці Парнас відхилив прохання трьох комітетів Палати представників надати документи і свідчення.
«Ми будемо поважати і не станемо ігнорувати запити комітету, і будемо дотримуватися його вимоги в тій мірі, в якій вони є юридично обґрунтованими, і при цьому ретельно захищати права пана Парнаса, в тому числі право на П’яту поправку», — заявив адвокат Парнаса Джозеф Бонді.
Читайте також:&nbspФруман та Парнас готували зустріч Зеленського і Джуліані в Києві - ЗМІ
Як зазначає агентство, Парнас є ключовою фігурою в рамках розслідування звинувачень проти американського лідера. Саме його свідчення можуть дати зрозуміти: зловживав Трамп своєю владою чи ні для отримання політичних переваг.
10 жовтня в США заарештували вихідців з колишнього СРСР Парнаса і Фрумана які є партнерами Руді Джуліані.
Вони тривалий час допомагали Джуліані зібрати компромат на опонента Трампа, кандидата в президенти від Демократичної партії Джо Байдена, чий син, Хантер Байден, був членом ради директорів української газової компанії Burisma.
У 2018 році Фруман і Парнас представили Джуліані декільком нинішнім і колишнім українським топ-прокурорам для обговорення справи сина Джо Байдена.
Компанія Парнаса виплатила Джуліані $500 тис «за консультації».
