
# 
        متلاشی شدن باند تولید و توزیع سکه‌های تقلبی و اسکناس‌ جعلی
      

Published at: **2019-11-05T19:31:00+00:00**

Author: **بولتن نیوز | bultannews.com**

Original: [بولتن نیوز | bultannews.com](https://www.bultannews.com/fa/news/638394/%D9%85%D8%AA%D9%84%D8%A7%D8%B4%DB%8C-%D8%B4%D8%AF%D9%86-%D8%A8%D8%A7%D9%86%D8%AF-%D8%AA%D9%88%D9%84%DB%8C%D8%AF-%D9%88-%D8%AA%D9%88%D8%B2%DB%8C%D8%B9-%D8%B3%DA%A9%D9%87%E2%80%8C%D9%87%D8%A7%DB%8C-%D8%AA%D9%82%D9%84%D8%A8%DB%8C-%D9%88-%D8%A7%D8%B3%DA%A9%D9%86%D8%A7%D8%B3%E2%80%8C-%D8%AC%D8%B9%D9%84%DB%8C)

به گزارش بولتن نیوز، سربازان گمنام امام زمان ( عج) سازمان اطلاعات سپاه عاشورا در یک اقدام اطلاعاتی، باند تولید و توزیع سکه‌های تقلبی طلا و اسکناس‌های جعلی در کشور را شناسایی و با همکاری و دستور مقام قضایی استان دستگیر و تحویل مقام قضایی کرد. 
یکی از متهمین این پرونده، کارمند یکی از بانک‌های شعب کشور بوده که با سوء استفاده از موقعیت شغلی خود، اقدام به تحویل دسته چک‌های خام مربوط به اشخاص و شرکت‌های دولتی به اعضای باند کرده و از آن در سطح بازار استفاده می‌کردند.
ضمنا اعضای این باند با تهیه اسکناس‌های جعلی و جاگذاری آنها در دستگاه ATM، قصد توزیع آنها در سطح بازار کشور را داشتند.
نفر اصلی این باند با شبکه‌سازی و جذب افراد از شهرهای تبریز، ارومیه، زنجان، تالش  و کرج اقدام به فروش سکه‌های تقلبی در سطح بازار طلا و سکه کشور می‌کرد.
انتهای پیام/
