
# Εξαρθρώθηκε κύκλωμα που προμήθευε πλαστά έγγραφα σε αλλοδαπούς - Έξι συλλήψεις στην Αθήνα

Published at: ****

Author: ****

Original: [CNN.gr](https://www.cnn.gr/news/ellada/story/195904/exarthrothike-kykloma-poy-promitheye-plasta-eggrafa-se-allodapoys-exi-syllipseis-stin-athina)

Newsroom, CNN Greece 16:44 , 01 November 2019 - 16:48
Σύμφωνα με το Λιμενικό Σώμα, στην περιοχή των Πατησίων εντοπίστηκε εργαστήριο με εξοπλισμό για την κατασκευή πλαστών ταξιδιωτικών εγγράφων που χρησιμοποιούσε το κύκλωμα.
Παράλληλα, σε έρευνα που πραγματοποιήθηκε στο σπίτι ενός εκ των συλληφθέντων, στο Μεταξουργείο, που φέρεται ως ο εγκέφαλος της οργάνωσης, κατασχέθηκε πληθώρα πλαστών και κλεμμένων ταξιδιωτικών εγγράφων (ταυτότητες και διαβατήρια διαφόρων χωρών), δώδεκα κινητά τηλέφωνα, καθώς και μικροποσότητα ναρκωτικών ουσιών.
Επίσης, σε κατάστημα υγειονομικού ενδιαφέροντος, που χρησιμοποιούνταν από το κύκλωμα για την αγοραπωλησία των πλαστών εγγραφών, στη περιοχή των Αχαρνών, συνελήφθησαν εννέα ακόμα άτομα, για τα οποία κινήθηκε η διαδικασία της διοικητικής απέλασης, καθώς στερούνταν νομιμοποιητικών έγγραφων, ενώ οι δύο κατείχαν πλαστά έγγραφα.
Οι έξι συλληφθέντες πρόκειται να παρουσιαστούν ενώπιον της αρμόδιας εισαγγελικής αρχής, ενώ προανάκριση διενεργείται από την λιμενική αρχή της Καλύμνου σε συνεργασία με το Κεντρικό Λιμεναρχείο Πειραιά και υπό τον συντονισμό της Διεύθυνσης Ασφάλειας και Προστασίας Θαλασσίων Συνόρων.

        Διαβάστε επίσης
      
