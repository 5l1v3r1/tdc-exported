
# Още една неприятна новина за ботевистите! Неделев с травма преди мача с Левски

Published at: **2019-11-07T13:53:00+00:00**

Author: ****

Original: [Plovdiv24.bg](https://www.plovdiv24.bg/sport/911980.html)

Отборът на Ботев (Пловдив) проведе възстановителна тренировка след победата над Дунав. "Канарчетата" бяха разделени на две групи, като титулярите от мача направиха няколко бегови упражнения, след което се насочиха към спа-центъра на клубната база.
За останалите футболисти бе предвидена пълноценна тренировка на един от естествените терени на базата в Коматево.
Тодор Неделев е с леки болки в аддуктора и в утрешния ден ще тренира на облекчен режим. От медицинския щаб на "жълто-черните" ще направят всичко възможно националът да бъде на разположение на Ферарио Спасов за дербито с Левски.
