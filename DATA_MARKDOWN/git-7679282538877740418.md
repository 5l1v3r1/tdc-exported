
# भारत वैश्विक अर्थव्यवस्था की अगुवाई करेगा

Published at: **2019-11-04T03:44:13+00:00**

Author: **एजेंसी, वाशिंगटन**

Original: [https://www.livehindustan.com](https://www.livehindustan.com/business/story-bharat-vaishvik-arthvyavastha-ki-aguaai-karega-2830806.html)

भारत की अगुवाई में दक्षिण एशिया वैश्विक वृद्धि का केंद्र बनने की दिशा में बढ़ रहा है और 2040 तक वृद्धि में इसका अकेले एक-तिहाई योगदान हो सकता है। अंतरराष्ट्रीय मुद्राकोष (आईएमएफ) ने हालिया शोध में यह बात कही।
मुद्राकोष के भौगोलिक विभाजन में दक्षिण एशिया क्षेत्र में भारत , बांग्लादेश, नेपाल , श्रीलंका , भूटान और मालदीव शामिल हैं। अफगानिस्तान और पाकिस्तान को जगह नहीं दी गई है।
आईएमएफ के एक दस्तावेज क्या वृद्धि के लिए दक्षिण एशिया तैयार है? सतत एवं समावेश वृद्धि एजेंडा में कहा गया कि बुनियादी ढांचे में सुधार और युवा कार्यबल का सफलतापूर्वक लाभ उठाकर यह 2040 तक वैश्विक वृद्धि में एक तिहाई योगदान दे सकता है। आईएमएफ की एशिया एवं प्रशांत विभाग की उप निदेशक एनी मेरी गुलडे वोल्फ ने कहा कि हम दक्षिण एशिया को वैश्विक वृद्धि केंद्र के रूप में आगे बढ़ता हुए देख रहे हैं।'हिन्दुस्तान' जागो निवेशक-2: DHFL में हेर-फेर कर 31 हजार करोड़ का किया खेल
