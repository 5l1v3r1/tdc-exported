
# Castelfranco, rave party abusivo con 200 giovani

Published at: **2019-11-01T17:40:44+00:00**

Author: **il Resto del Carlino**

Original: [il Resto del Carlino](https://www.ilrestodelcarlino.it/modena/cronaca/rave-party-castelfranco-denunce-1.4864732)

Modena, 1 novembre 2019 – Rave party abusivo con duecento giovani partecipanti a Castelfranco. I carabinieri e la polizia municipale hanno effettuato un intervento in via Emilia est in un casolare.I carabinieri, terminati gli accertamenti hanno denunciato il proprietario della struttura e l’affittuario per apertura abusiva di luoghi di pubblico spettacolo e identificato, appunto, oltre 200 giovani presenti. Nell’edificio era stato collocato un potente impianto di diffusione sonora e un bar per la somministrazione non autorizzata di alcolici e superalcolici.Il rave è stato interrotto dall’intervento dei militari ed alcuni giovani si sono disfatti degli stupefacenti che avevano in tasca. Sono state infatti recuperate diverse dosi di marijuana, hashish, cocaina e ecstasy.
Iscriviti alla newsletterRimani sempre aggiornato sulle notizie nazionaliAccedi per Iscriverti
