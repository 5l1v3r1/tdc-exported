
# В Україні запрацював закон про позбавлення нардепів виплат через прогули

Published at: **2019-11-01T08:31:00+00:00**

Author: ****

Original: [ZIK.UA](https://zik.ua/news/2019/11/01/v_ukraini_zapratsyuvav_zakon_pro_pozbavlennya_nardepiv_vyplat_cherez_proguly_1681269)


        Відсьогодні почав діяти закон про санкції для народних депутатів за прогули.
      
Проєкт 29 жовтня був опублікований у виданні Голос України.
Зазначається, що документ набуває чинності з дня, наступного за днем ​​його опублікування, а вводиться у дію з 1 числа місяця, наступного за місяцем його опублікування.
Згідно з законом якщо нардеп протягом календарного місяця протягом однієї чергової сесії ВР України без поважних причин не бере безпосередньої участі в більш ніж одній третині пленарних засідань Ради або більш ніж половині засідань комітету, до складу якого він входить, такому депутати не відшкодовуються витрати, пов’язані з виконанням депутатських повноважень, за відповідний календарний місяць.
Крім того, нардепу нараховуватимуть зарплату за пленарні засідання лише у випадку його участі принаймні в 70% голосувань Верховної Ради. Обліковувати кількість голосувань будуть за допомогою електронної системи, а дані у відсотках публікуватимуться на сторінці депутата на сайті парламенту.
