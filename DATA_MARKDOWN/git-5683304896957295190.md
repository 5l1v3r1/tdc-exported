
# ഇന്നലെ ഉറങ്ങിയിട്ടില്ല, അത്രയ്ക്ക് സങ്കടമുണ്ട്: ലൈവ് വിഡിയോയിൽ ബിനീഷ് ബാസ്റ്റിൻ

Published at: **2019-11-01T11:34:00+00:00**

Author: **മനോരമ ലേഖകൻ**

Original: [ManoramaOnline](https://www.manoramaonline.com/movies/movie-news/2019/11/01/bineesh-bastin-live-video.html)

സംവിധായകൻ അപമാനിച്ച സംഭവത്തിൽ കൂടുതൽ വിശദീകരണവുമായി നടൻ ബിനീഷ് ബാസ്റ്റിൻ.  അനിൽ രാധാകൃഷ്ണമേനോനുമൊത്ത് താൻ സൗഹൃദം പങ്കിടുന്ന വിഡിയോ സമൂഹമാധ്യമങ്ങളിൽ പ്രചരിക്കുന്നുണ്ടെന്നും അത് ആറുമാസം മുമ്പുള്ള വിഡിയോ ആണെന്നും ബിനീഷ് പറയുന്നു. ജീവിതത്തിൽ ഏറ്റവും അപമാനിതനായ ദിവസമായിരുന്നു ഇന്നലെയെന്നും ഇതുവരെ താൻ ഉറങ്ങിയിട്ടില്ലെന്നും ബിനീഷ് ഫെയ്സ്ബുക്ക് ലൈവ് വിഡിയോയിൽ പറഞ്ഞു.
ബിനീഷ് ബാസ്റ്റിന്റെ വാക്കുകൾ
എല്ലാവർക്കും നമസ്കാരം, എന്നെ പിന്തുണച്ച എല്ലാവർക്കും നന്ദി. ഞാൻ അഭിമുഖീകരിച്ച പ്രശ്നം നിങ്ങൾ എല്ലാവരും കണ്ടതാണ്. എന്റെ ജീവിതത്തിൽ ഏറ്റവും അപമാനിതനായ ദിവസമായിരുന്നു ഇന്നലെ.
അനിൽ രാധാകൃഷ്ണ മേനോനെ ഏറ്റവും ഇഷ്ടപ്പെടുന്ന ഒരാളാണ്. കൂട്ടുകാരോടുപോലും നല്ലത് മാത്രമാണ് അദ്ദേഹത്തെക്കുറിച്ച് പറയാറുള്ളൂ. എവിടെവച്ചു കണ്ടാലും ചിരിക്കുന്ന വന്ന് കെട്ടിപ്പിടിക്കുന്ന ആളാണ് അദ്ദേഹം. ഇപ്പോൾ അദ്ദേഹവുമായൊരു വിഡിയോ സമൂഹമാധ്യമത്തിൽ പ്രചരിക്കുന്നുണ്ട്. ഇത് മൂന്നാല് മാസത്തിനു മുമ്പ് പോസ്റ്റ് ചെയ്ത വിഡിയോ ആണ്.
