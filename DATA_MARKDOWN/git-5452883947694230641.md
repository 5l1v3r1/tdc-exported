
# La Caspar - Campania poetry fa tappa ad Avellino, il concorso al Godot Art Bistrot

Published at: **2019-11-04T10:14:00+00:00**

Author: **Redazione**

Original: [AvellinoToday](http://www.avellinotoday.it/eventi/caspar-campania-poetry-avellino-concorso-godot-art-bistrot.html)

Per il terzo anno consecutivo Caspar - Campania Slam Poetry sarà ospitata dal Godot Art Bistrot per la prima data del girone "Avellino" del Campionato Regionale LIPS!
Affilate le penne per conquistare il pubblico più esigente di tutta la Campania!
REGOLAMENTO
I Partecipanti:
– Ogni poeta deve presentare testi scritti di proprio pugno;
– I poeti devono partecipare con almeno tre testi e disporne di altri in caso di eventuale spareggio;
– Non è ammesso l’impiego di basi musicali preregistrate, strumenti musicali, costumi o oggetti di scena;
– I testi possono trattare qualsiasi soggetto e comporsi in qualsiasi stile;
– Ogni testo può essere performato una sola volta durante lo Slam.
La Giuria:
– La giuria di gara, rigorosamente popolare e costituita da 5 persone, verrà scelta casualmente all’interno del pubblico presente;
– È incompatibile con lo spirito dello Slam qualsiasi giuria “tecnica” di addetti ai lavori;
– È incompatibile con lo spirito dello Slam qualsiasi giuria composta da familiari o amici dei poeti in gara;
– La giuria è tenuta a considerare e condensare nel suo voto sia la qualità del testo che gli aspetti performativi di messa in voce del testo;
– Il voto della giuria è insindacabile;
– Alla fine di ogni singola performance, i giurati potranno esprimere il proprio voto da un minimo di 1 ad un massimo di 10 punti (si possono usare i decimali)
– I componenti della giuria cambieranno per ogni round, per garantire l’eterogeneità e l’imparzialità dei giudizi.
Il Pubblico:
– Durante la dizione del testo, a meno che non sia richiesta una partecipazione attiva da parte del poeta in gara, il pubblico non può essere volontariamente fonte di disturbo;
– Spetterà al pubblico influenzare i giudici di gara e il punteggio da loro espresso.
Punteggio:
– I punteggi a disposizione della giuria popolare sono: da 1 a 10 (si possono usare decimali);
– Dei cinque voti espressi dalla giuria, il più alto e il più basso verranno eliminati mentre i tre rimanenti verranno sommati e costituiranno il punteggio attribuito al componimento.
Gestione della Gara e Spareggi:
La gara vedrà i poeti declamare in tre turni a sorteggio i propri componimenti e, solo alla fine, premiare il vincitore. Per stilare la classifica, si sommeranno i punteggi dei tre turni.
Nell’eventualità si verifichino uno o più spareggi i concorrenti devono avere testi di riserva. Il voto che decreta il vincitore dello spareggio verrà assegnato dalla giuria. Nel turno di spareggio i voti presi in considerazione saranno tutti e 5.
Limiti di tempo:
– Ogni poeta potrà declamare per ogni turno per una durata non superiore ai 3 minuti in cui il concorrente potrà performare uno o più testi;
– Allo scadere dei 3 minuti saranno concessi 10 secondi di tolleranza;
– Allo scadere dei 10 secondi di tolleranza, scatterà una penalità di 0,5 punti ogni 10 secondi in più sulla durata totale (esempi: entro 3:10 => no penalità; 3:12 => 0,5 punti di penalità; 3:46 => 1,5 punti di penalità);
– Il tempo dei 3 minuti sarà calcolato dal momento in cui il poeta comunicherà l'intenzione al notaio citando la parola “SLAM”;
– Al poeta sono disponibili al massimo 30 secondi per l’introduzione alla poesia, scaduti i quali, il notaio inizierà a conteggiare i 3 minuti concessi per la performance reale;
– Dopo quattro minuti dall’inizio della declamazione l’EmCee, se lo ritiene opportuno, può interrompere il poeta anche se non ha ultimato il testo.
EmCee:
L’ EmCee (maestro di cerimonia) guida il contest nelle varie fasi, spiega il regolamento e comunica al pubblico i voti della giuria solo quando tutti i giurati hanno votato e alzato le lavagnette o i fogli di voto a loro disposizione.
L'EmCee della serata sarà Stella Iasiello
ApPoetando Godot - Slammer Poetry Fest è valevole per il campionato regionale campano LIPS: i primi due classificati accederanno alle fasi finali.
Come iscriversi?
Per iscriversi è necessario inviare nome, cognome (anche con utilizzo di eventuale pseudonimo) e recapito telefonico a casparcampania@gmail.com
Dove e quando si terrà il Contest?
Godot Art Bistrot
Via Mazas, 13/15
Avellino
08/11/2019
ore 22.00
La Caspar - Campania Slam Poetry si riserva di poter effettuare foto, video e dirette streaming da poter pubblicare sulla propria pagina a scopo pubblicitario e divulgativo
