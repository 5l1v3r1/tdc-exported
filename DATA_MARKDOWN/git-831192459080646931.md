
# Αλαλούμ με τις τράπεζες: Ποιές χρεώσεις «παγώνουν» και ποιές όχι?…

Published at: **2019-11-01T10:00:16+00:00**

Author: ****

Original: [europost.gr](https://europost.gr/alaloym-me-tis-trapezes-poies-chreoseis-pagonoyn-kai-poies-ochi/)

Δεν θα προχωρήσουν οι τράπεζες στις χρεώσεις που είχαν προαναγγείλει από 1ης Νοεμβρίου. Οι κυβερνητικές πιέσεις και οι προμήθειες… που τελικά δεν έρχονται.
Δεν θα προχωρήσουν οι τράπεζες στις προμήθειες που είχαν προαναγγείλει από 1ης Νοεμβρίου για ορισμένες υπηρεσίες στα ΑΤΜ σύμφωνα με πληροφορίες από κυβερνητικές πηγές και όπως σας έχει ήδη ενημερώσει το newsit.gr.
Ποιες χρεώσεις “παγώνει” η Εθνική ΤράπεζαΗ Εθνική Τράπεζα, σύμφωνα με τραπεζικές πηγές, θα προχωρήσει στο πάγωμα ορισμένων χρεώσεων που είχε ανακοινώσει. Μεταξύ των χρεώσεων που θα παγώσουν είναι η χρέωση 15 λεπτών για αντίγραφο κινήσεων σε ΑΤΜ της Εθνικής Τράπεζας.
Πηγές από άλλες τράπεζες αναφέρουν ότι δεν είχαν ανακοινώσει αυξήσεις για χρεώσεις για αντίγραφο κινήσεων από ΑΤΜ με χρήση κάρτας που έχει εκδοθεί από την ίδια την τράπεζα, οπότε δεν τίθεται θέμα παγώματος της σχετικής χρέωσης.
Οι… κυβερνητικές πιέσεις στις τράπεζες για τις χρεώσειςΟ πρωθυπουργός στην πρόσφατη συνάντησή του με τους εκπροσώπους της Ελληνικής Ένωσης Τραπεζών είχε ζητήσει την ανάκληση των αυξήσεων που έχουν ανακοινώσει σε μία σειρά τραπεζικών υπηρεσιών.
«Έχετε αναγγείλει αυξήσεις. Αυτό δεν μπορούμε να το δεχθούμε. Είναι εξαιρετικά αρνητικό. Δεν δικαιολογούνται οι αυξήσεις, όταν μάλιστα γίνονται σε ένα οικονομικό περιβάλλον πολύ καλύτερο. Πρέπει να μείνουμε στο προηγούμενο πλαίσιο», είχε τονίσει ο πρωθυπουργός
Επίσης σήμερα ο υπουργός Ανάπτυξης και Επενδύσεων Άδωνις Γεωργιάδης έστειλε αυστηρό μήνυμα προς τις τέσσερις ελληνικές συστημικές τράπεζες έστειλε , προειδοποιώντας ότι η κυβέρνηση δεν θα επιτρέψει παράλογες και υπερβολικές χρεώσεις, ενώ η Επιτροπή Ανταγωνισμού θα επιληφθεί του θέματος και θα επιβάλλει υψηλά πρόστιμα σε περίπτωση που διαπιστώσει ότι εφαρμόζουν εναρμονισμένες πρακτικές.
Ο κ. Γεωργιάδης απαντώντας σε επίκαιρη ερώτηση του βουλευτή του ΚΙΝΑΛ Οδυσσέα Κωνσταντινόπουλου ανέφερε χαρακτηριστικά: «Δεν θα επιτρέψουμε να υπάρχουν παράλογες, υπερβολικές χρεώσεις τραπεζών και εναρμονισμένες πρακτικές των συστημικών τραπεζών. Η κυβέρνηση παρακολουθεί το θέμα και είναι έτοιμη να επέμβει στο πλαίσιο του ελληνικού θεσμικού πλαισίου και της ευρωπαϊκής οδηγίας που υπάρχει».
Επίσης και η ΔΙΑΣ ΑΕ (Σύστημα πληρωμών) εκφράζει με ανακοίνωσή της την υποστήριξή της στην πρόσφατη δέσμευση των Πιστωτικών Ιδρυμάτων, μετά τη συνάντησή τους στο Μέγαρο Μαξίμου, για αναθεώρηση της αναγγελθείσας τιμολογιακής πολιτικής στις χρεώσεις τους στις ηλεκτρονικές πληρωμές ώστε «οι χρήστες-πολίτες να μην επιβαρύνονται υπέρμετρα και ταυτόχρονα να ωφελείται η Εθνική Οικονομία μέσω της αύξησης των ηλεκτρονικών πληρωμών που συμβάλει στη διεύρυνση της φορολογικής βάσης για την πάταξη της φοροδιαφυγής που είναι το τελικό ζητούμενο».
