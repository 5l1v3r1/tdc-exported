
# ไร้ของมีค่าในเซฟ'แม่มณี' งัดจนเหงื่อแตกเจอแต่'อากาศ'

Published at: **2019-11-05T08:45:00+00:00**

Author: ****

Original: [เดลินิวส์](https://www.dailynews.co.th/crime/740096)


        ตำรวจเข้าตรวจค้นอาคารพาณิชย์”แม่มณี”พร้อมช่วยกันงัดตู้เซฟ สุดท้ายไร้ทรัพย์สินมีค่า แต่สามารถยึดเงินสดได้จากการตรวจค้นเพิ่มอีก 10 ล้านบาท
      
จากกรณี วันที่ 2 พ.ย. ตำรวจบุกเข้าจับ น.ส.วันทนีย์  ทิพย์ประเวช หรือ เดียร์ หรือที่รู้จักกันในฉายา "แม่มณี" และนายเมธี ชิณภา อายุ 20 ปี สามี ในห้องพักที่ อ.สัตหีบ จ.ชลบุรี ขณะหลบหนีกบดาน ก่อนส่งตัวมาดำเนินคดีที่ สภ.เมืองอุดรธานี ในข้อหา 3 ข้อหาคือ 1.ฉ้อโกง 2.ให้กู้ยืมเงิน และ3.พรบ.คอมพิวเตอร์ ...ความคืบหน้าเมื่อวันที่ 5 พ.ย.ผู้สื่อข่าวรายงานว่า ตั้งแต่ช่วงเช้าวันนี้ทาง เจ้าหน้าที่ตำรวจสอบสวน ภูธรจังหวัดอุดรธานี ชุดสืบสวนภาค 4 ชุดสืบสวนสภ.อุดรธานี ได้นำหมายค้นของศาลจังหวัดอุดรธานี เข้าตรวจค้นบ้านบุคคลที่คาดว่าจะมีส่วนเกี่ยวข้องกับแชร์แม่มณีทั้งหมด 5 จุด โดยจุดที่มีการลุ้นมากที่สุดคือจุดที่ เจ้าหน้าที่เข้าตรวจค้นอาคารพาณิชย์เลขที่ 80/14 ในซอยอาคารพาณิชย์ ของแม่มณี ที่ได้มีการเช่าไว้ ซึ่งทางพล.ต.ต. นันทชาติ ศุภมงคล ผบก.ภ.จว.อุดรธานี ได้นำเจ้าหน้าที่เข้าตรวจค้นและเปิดเซฟ ของแม่มณี โดย พล.ต.ต.นันทชาติ ระบุภายหลังที่เจ้าหน้าที่เปิดเซฟเสร็จสิ้น ว่า เบื้องต้นไม่พบอะไรในตู้เซฟเลยขณะที่มีรายงานข่าวจากตำรวจสภ.อุดรธานีว่า เจ้าหน้าที่สามารถตรวจค้นและพบเงินสดของแม่มณีอีก 10 ล้านโดยจะมีการแถลงข่าวในช่วงเย็นวันนี้
ข่าวที่เกี่ยวข้องอ่านต่อที่ : https://www.dailynews.co.th/crime/739948 
