
# Nå kan du sjekke luftkvaliteten på Yr

Published at: **2019-11-06T07:00:09+00:00**

Author: **NTB**

Original: [Aftenbladet](https://www.aftenbladet.no/innenriks/i/lAabJk/naa-kan-du-sjekke-luftkvaliteten-paa-yr)

Det er forskere ved Meteorologisk institutt som har utviklet varslingsmodellen, som viser den lokale luftforurensingen i nåtid og 24 timer framover.
– Modellen kombinerer værvarselet og utslipp for å beregne luftkvaliteten. Slik kan vi dekke hele Norge, ned til et så lite område som 50 meter, sier seniorforsker Bruce Rolstad Denby ved Meteorologisk institutt.
Luftforurensing er et problem på vinteren, det er særlig svevestøv og nitrogendioksid som forurenser lokalt.
Varselet er utviklet med tanke på sårbare grupper som eldre, gravide, barn og de med astma og luftveisplager.
Tjenesten er i første omgang tilgjengelig på nett, opplyser Meteorologisk institutt.
