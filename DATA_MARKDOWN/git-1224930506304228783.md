
# Власники iPhone набрали кредитів на космічну суму, користуючись Apple Card - Радіо Максимум

Published at: **2019-11-03T20:20:00+00:00**

Author: **Сорока Назар**

Original: [Радіо Максимум](https://maximum.fm/vlasniki-iphone-nabrali-kreditiv-na-kosmichnu-sumu-koristuyuchis-apple-card_n168998)


        Компанія Apple місяць тому випустила свою кредитну картку для оплати за допомогою сервісу Apple Pay. І уже з'явився свіжий звіт, у якому розкрито інформацію щодо видачі кредитів користувачам Apple Card. Сума виявилася космічною.
      
Як повідомляється, з моменту запуску Apple Card 30 вересня 2019 року банк Goldman Sachs надав клієнтам кредитів на загальну суму у 10 мільярдів доларів. При цьому компанія не розкриває дані про кількість користувачів платіжної картки. Ця картка дозволила банку-партнеру Apple вийти на споживчий ринок і успішно на ньому заробити. До цього моменту Goldman Sachs в основному працював з інвесторами і корпораціями.
Як заявив генеральний директор Apple Тім Кук, незабаром компанія запустить особливу пропозицію для покупців: нові iPhone можна буде придбати за допомогою Apple Card шляхом безпроцентної розстрочки терміном до 24 місяців, при цьому отримати кешбек в розмірі 3%.
Apple Card поки працює на території США. Зручність цієї карти також в тому, що платежі здійснюються миттєво завдяки платіжній системі банку Goldman Sachs. На картці відсутні звичний 16-значний номер чи CVV-код, а тільки ім'я і прізвище власника з логотипом Apple.
Джерело: bloomberg
