
# Viktor Orban îl felicită pe Ludovic Orban pentru alegerea în funcţia de premier al României

Published at: **2019-11-05T09:57:29+00:00**

Author: **Mircea Olteanu**

Original: [Ziarul Financiar](https://www.zf.ro/eveniment/viktor-orban-il-felicita-pe-ludovic-orban-pentru-alegerea-in-functia-de-premier-al-romaniei-18542580)

Premierul ungar Viktor Orban i-a trimis o scrisoare lui Ludovic Orban, liderul PNL, în care îl felicită pentru alegerea în funcţia de prim-ministru al României, informează agenţia de ştiri MTI.
"Pot să vă asigur că Ungaria este pregătită să coopereze cu noul guvern român în spiritul respectului reciproc şi al intereselor celor două naţiuni", afirmă liderul de la Budapesta.
Totodată, potrivit ofiţerului de presă al lui Viktor Orban, premierul ungar şi-a manifestat dorinţa de a "continua să lucrăm împreună într-un spirit constructiv pentru aprofundarea legăturile ungaro-române, şi pentru o Uniune Europeană de succes, fundamentată pe naţiuni puternice".
