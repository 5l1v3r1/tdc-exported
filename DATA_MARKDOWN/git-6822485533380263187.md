
# آخرین دفاعیات یک متهم محیط زیستی اخذ شد

Published at: **2019-11-02T13:25:00+00:00**

Author: ****

Original: [جامعه خبری تحلیلی الف](https://www.alef.ir/news/3980811100.html)

وکیل مدافع سپیده کاشانی ازمتهمان پرونده محیط زیست گفت: آخرین دفاعیات این پرونده اخذ شده و منتظر صدور رای از سوی شعبه ۱۵ دادگاه انقلاب هستیم.
سیدکاظم حسینی در گفت‌وگو با ایسنا، در این باره اظهار کرد: با توجه به اخذ آخرین دفاعیات پرونده موکلم در هفته گذشته در شعبه 15 دادگاه انقلاب از سوی قاضی صلواتی، منتظر صدور رای در این پرونده هستیم.
وی یادآور شد: اتهام  موکلم طبق ماده 508 قانون مجازات اسلامی است و با توجه به اینکه قسمت دوم ماده 508 قانون مجازات حداقل مجازات را یک‌سال حبس آورده است و  موکلم قریب به دو سال در بازداشت موقت است؛ لذا  تبدیل قرار مناسب منجر به آزادی در پرونده ضروری است.
حسینی افزود: چند متهم دیگر که قبلا اتهامشان افساد فی الارض بود، مانند سایر متهمان اتهامشان به ماده 508 قانون مجازات اسلامی تغییر کرد.
غلامحسین اسماعیلی سخنگوی قوه قضاییه 22 مهرماه از تغییر اتهام «افساد فی الارض» سه متهم محیط زیستی خبر داده بود.
