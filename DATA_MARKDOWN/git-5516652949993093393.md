
# ΑΕΡΑ-Απόλλων Καλυθιών: Δεν «είδε» δύο πέναλτι ο Δημαράκης

Published at: **2019-11-05T13:20:01+00:00**

Author: ****

Original: [Η ΡΟΔΙΑΚΗ](https://www.rodiaki.gr/article/425153/aera-apollwn-kalythiwn-den-eide-dyo-penalti-o-dhmarakhs)


        Δύο πέναλτι (ένα για κάθε ομάδα), τα οποία δεν δόθηκαν, ήταν σύμφωνα με πληροφορίες τα μεγάλα λάθη του διαιτητή Νίκου Δημαράκη στην αναμέτρηση του ΑΕΡΑ με τον Απόλλωνα Καλυθιών (5 – 2) στο γήπεδο Αφάντου.
      
Το ένα ήταν σε χέρι του ποδοσφαιριστή των γηπεδούχων Μπάρδη μέσα στην περιοχή που έγινε ενώ το σκορ ήταν 3 – 1.
Οι πληροφορίες αναφέρουν ότι ο παρατηρητής του Βασίλης Τσαγγάρης έκρινε ότι κακώς δεν δόθηκε καθώς ο παίκτης του ΑΕΡΑ παίζει ξεκάθαρα την μπάλα με το χέρι και ως εκ τούτου έπρεπε να τιμωρηθεί με την εσχάτη των ποινών.
Το άλλο ήταν προς το τέλος της αναμέτρησης, όπου ουσιαστικά είχαν κριθεί όλα, όταν έκανε χέρι ο Φυλακούρης μέσα στη μεγάλη περιοχή.
Από τις δύο περιπτώσεις, η πιο βαρύνουσα είναι η πρώτη, δεδομένου του χρονικού σημείου που έγινε και που ενδεχομένως αν δινόταν και μετατρέπονταν σε γκολ, να ήταν εφικτό να αλλάξει τις ισορροπίες του αγώνα.
Συνολικά πάντως και με εξαίρεση τις δύο προαναφερθείσες φάσεις, παρατηρητής «είδε καλό» τον διαιτητή και τα λάθη που έγιναν είναι αυτό που λέμε «μέσα στο πρόγραμμα».
