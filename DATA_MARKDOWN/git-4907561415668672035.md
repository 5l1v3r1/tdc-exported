
# Heidi Klum'un geleneksel Cadılar Bayramı partisi ses getirdi

Published at: **2019-11-01T09:15:16+00:00**

Author: ****

Original: [Posta](https://www.posta.com.tr/heidi-klumun-geleneksel-cadilar-bayrami-partisi-ses-getirdi-haber-fotograf-2216224)

Her konuda olduğu gibi Cadılar Bayramı'nda da gösteri dünyasının ünlüleri birinciliği kimseye kaptırmadı.
Ellerindeki imkanları sonuna kadar kullanan ünlüler her yıl Cadılar Bayramı'nda türlü ilginçliklere imza atarak günün en çok konuşulan isimleri olmayı başarıyor.
46 yaşındaki 4 çocuk annesi model Heidi Klum, 20 yıldır kendi adıyla düzenlediği Cadılar Bayramı partileriyle adından söz ettiriyor.
Dile kolay; 20 yıldır ABD'nin en ilginç ve en çok konuşulan partisini o düzenliyor.
Bu konudaki ününü ve başarısını partilerde giydiği kostümlere borçlu.
Her zaman yılın en ilginç ve korkutucu kostümünü seçmeyi başaran yıldız bu yıl da hayranlarını hayal kırıklığına uğratmadı.
Partisine Frankenstein gibi göründüğü bir uzaylı kostümüyle katılan Heidi Klum gerçekten de korkutucu olmayı başarmıştı.
Gösteri dünyasından birçok ünlüyü de ağırlayan partide tüm gözleri üzerinde toplayan Heidi Klum bu çarpıcı kostüm için tam 10 saat makyaj masasında oturdu.
Ancak bize kalırsa bu 10 saatin hakkını verdi ve bu yılın en başarılı Cadılar Bayramı kostümüne sahip oldu.
Klum'un kocası Tom Kaulitz de en az onunki kadar ilginç bir kıyafetle partiye katıldı.
Kaulitz kaza geçirmiş perişan bir astronot görünümündeydi.
Belki de uzaylı karısı Heidi Klum onu ele geçirmiştir, kim bilir...
