
# O επόμενος κινηματογραφικός ρόλος της Lady Gaga

Published at: **2019-11-01T21:45:24+00:00**

Author: ****

Original: [News.gr](https://www.news.gr/lifestyle/article/2016248/o-epomenos-kinimatografikos-rolos-tis-lady-gaga.html)

H Lady Gaga ετοιμάζεται για τη νέα της ταινία, όπου θα υποδυθεί τη σύζυγο του δολοφονηθέντος κληρονόμου της δυναστείας της μόδας Gucci.
Σύμφωνα με το Αθηναϊκό Πρακτορείο Ειδήσεων, η Γκάγκα, ο πρώτος πρωταγωνιστικός ρόλος της οποίας στην ταινία Ένα Αστέρι Γεννιέται πέρυσι επιδοκιμάστηκε από τους κριτικούς, θα υποδυθεί την Πατρίτσια Ρετζιάνι, η οποία εξέτισε ποινή φυλάκισης 18 ετών σε ιταλικές φυλακές για την ενορχήστρωση της δολοφονίας το 1995, στο Μιλάνο, του συζύγου της Μαουρίτσιο Γκούτσι, γράφουν σήμερα τα αμερικανικά ΜΜΕ Variety, the Hollywood Reporter και Deadline.
Η Ρετζιάνι, που της έδωσαν το προσωνύμιο Μαύρη Χήρα σε ένα από τα πλέον σκανδαλώδη εγκλήματα της υψηλής κοινωνίας στην ιστορία της Ιταλίας, αποφυλακίστηκε το 2016.
Ο Ρίντλεϊ Σκοτ θα σκηνοθετήσει και θα αναλάβει την παραγωγή της ταινίας, σύμφωνα με τα δημοσιεύματα.
Οι εκπρόσωποι του Σκοτ και της Γκάγκα, η οποία γεννήθηκε στη Νέα Υόρκη και έχει ιταλικές ρίζες, δεν ανταποκρίθηκαν στα αιτήματα να σχολιάσουν σχετικά.
