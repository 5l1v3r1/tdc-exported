
# Παράταση υποβολής αιτήσεων για το Σχέδιο Εστία

Published at: **2019-11-06T15:17:00+00:00**

Author: **SigmaLive**

Original: [SIGMALIVE](https://www.sigmalive.com/news/oikonomia/596025/paratasi-ypovolis-aitiseon-gia-to-sxedio-estia)

Το Υπουργικό Συμβούλιο κατά τη σημερινή του συνεδρία, υπό την Προεδρία του Προέδρου της Δημοκρατίας κ. Νίκου Αναστασιάδη, ενέκρινε, μεταξύ άλλων, την παράταση υποβολής αιτήσεων για το Σχέδιο Εστία μέχρι και την 31η Δεκεμβρίου του παρόντος έτους.
Σε άλλη απόφαση ενέκρινε σχέδιο διευκολύνσεων δανειοληπτών του Κεντρικού Φορέα Ισότιμης Κατανομής Βαρών. Το σχέδιο, που θα ανακοινωθεί σε λεπτομέρεια τις επόμενες μέρες, προβλέπει μεταξύ άλλων, τη διαγραφή των τόκων και πρόσθετων του κεφαλαίου χρεώσεων που αντιμετωπίζουν προβλήματα.
Σε μια τρίτη απόφαση το Υπουργικό Συμβούλιο ενέκρινε συνολικό προϋπολογισμό 120 εκατομμυρίων σε συνεργασία με την Ευρωπαϊκή Τράπεζα Επενδύσεων για δανεισμό με πλεονεκτικούς όρους χρηματοδότησης, από μικρομεσαίες επιχειρήσεις και νοικοκυριά για τη χρηματοδότηση δράσεων ενεργειακής απόδοσης και ανανεώσιμων πηγών ενέργειας (ΑΠΕ).
Λεπτομέρειες για την εν λόγω συμφωνία θα παρατεθούν από το Υπουργείο Οικονομικών κατά τον χρόνο της υπογραφής της συμφωνίας.
Εξάλλου, σε συνέχεια της απόφασης για ορθολογιστική διαχείριση των κτηρίων της πρώην Συνεργατικής Κυπριακής Τράπεζας, για χρήση από τις Υπηρεσίες του κράτους, το Υπουργικό Συμβούλιο σήμερα ενέκρινε την απόκτηση 120 ακινήτων αξίας 50 εκατομμυρίων για δημόσια χρήση.
