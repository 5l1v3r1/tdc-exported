
# 77 ఏళ్ల వయస్సులో పీహెచ్‌డీ

Published at: **2019-11-04T08:16:32+00:00**

Author: ****

Original: [Andhrajyothy](http://edu.andhrajyothy.com/EduNewsArticle.aspx?SID=946062)


        ఢిల్లీ ఐఐటీ నుంచి అందుకున్న రిటైర్డ్‌ ఇంజనీర్‌ సుశీల్‌ కుమార్‌
      
 
న్యూఢిల్లీ, నవంబరు 3: కేంద్ర ప్రజా పనుల విభాగంలో చీఫ్‌ ఇంజనీర్‌గా పనిచేసిన సుశీల్‌ కుమార్‌ ధావన్‌ తన 77 ఏళ్ల వయసులో ఐఐటీ ఢిల్లీ నుంచి శనివారం పీహెచ్‌డీ పట్టా పొందారు. అత్యధిక వయసులో ఈ ఘనత సాధించిన అతికొద్ది మంది వ్యక్తుల్లో ఒకరిగా నిలిచారు. ఐఐటీ ఢిల్లీ 50వ వార్షికోత్సవంలో ఆయనకు పీహెచ్‌డీని అందజేశారు. 1947లో సుశీల్‌ ఐదేళ్ల వయసు ఉన్నప్పుడే పంజాబ్‌ నుంచి ఢిల్లీకి వలస వచ్చారు. ఆర్థిక ఇబ్బందుల వల్ల 18 ఏళ్లకే ఉద్యోగం చేయవలసి వచ్చింది. ఉద్యోగం చేస్తూనే తన చదువును కొనసాగించారు. చివరికి 77 ఏళ్ల వయసులో పీహెచ్‌డీ పట్టా పొంది తన కల నెరవేర్చుకొన్నారు. ప్రస్తుతం ఆయన ఇదే విద్యాసంస్థలో సివిల్‌ ఇంజనీరింగ్‌లో విజిటింగ్‌ ప్రొఫెసర్‌గా పనిచేస్తున్నారు.
