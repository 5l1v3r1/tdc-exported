
# 
        شاخص بورس ۲۳۰واحد رشد کرد
      

Published at: **2019-11-03T14:04:00+00:00**

Author: **بولتن نیوز | bultannews.com**

Original: [بولتن نیوز | bultannews.com](https://www.bultannews.com/fa/news/637793/%D8%B4%D8%A7%D8%AE%D8%B5-%D8%A8%D9%88%D8%B1%D8%B3-%DB%B2%DB%B3%DB%B0%D9%88%D8%A7%D8%AD%D8%AF-%D8%B1%D8%B4%D8%AF-%DA%A9%D8%B1%D8%AF)

به گزارش بولتن نیوز، در جریان دادوستدهای امروز بازار سرمایه تعداد 3میلیارد و 517میلیون سهم و حق‌تقدم به‌ارزش 1404میلیارد تومان در 386هزار نوبت مورد دادوستد قرار گرفت و شاخص بورس با رشد 230واحدی در ارتفاع 308هزار و 960واحد قرار گرفت.
بیشترین اثر مثبت بر رشد دماسنج بازار سهام در روز جاری به نام نمادهای معاملاتی ایان خودرو، گروه صنعتی پاکشو و سایپا شد و در مقابل نمادهای بانک ملت، پتروشیمی پارس و پتروشیمی مبین با افت خود مانع افزایش بیشتر شاخص بورس شدند.
شاخص‌های اصلی بازار سرمایه هم روز مثبتی را پشت سر گذاشتند؛ به‌طوری که شاخص قیمت (وزنی ــ ارزشی) 61واحد، کل (هموزن) 1008واحد، قیمت (هموزن) 674واحد، آزاد شناور 829واحد و شاخص بازارهای اول و دوم به ترتیب 166و 471واحد رشد کردند.
بر اساس این گزارش، در بازارهای فرابورس ایران هم با معامله 1050میلیون ورقه به‌ارزش 712میلیارد تومان در 213هزار نوبت، آیفکس 2واحد افت کرد و در ارتفاع 3914واحد قرار گرفت.
انتهای پیام/
