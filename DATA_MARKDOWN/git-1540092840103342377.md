
# Ν. Ζηλανδία: Μυστηριώδης θάνατος 22χρονης σε ραντεβού - Την άφησε νεκρή σπίτι του και βγήκε με άλλη

Published at: ****

Author: ****

Original: [CNN.gr](https://www.cnn.gr/news/kosmos/story/196427/n-zilandia-mystiriodis-thanatos-22xronis-se-rantevoy-tin-afise-nekri-spiti-toy-kai-vgike-me-alli)

Newsroom, CNN Greece 13:20 , 06 November 2019
Ο ύποπτος φαίνεται πως βγήκε δεύτερο ραντεβού μέσω της ίδιας εφαρμογής, καθώς το πτώμα της 22χρονης βρισκόταν στο δωμάτιό του. Η αποκάλυψη αυτή έγινε ενώ παρουσιαζόταν τα πρώτα στοιχεία στη δικαστήριο.
Η Grace Millane από το Έσεξ εθεάθη τελευταία φορά στο Όκλαντ την 1η Δεκεμβρίου του περασμένου έτους. Μία εβδομάδα μετά, βρέθηκε το πτώμα της σε βαλίτσα. Ο κατηγορούμενος από την πλευρά του αρνείται πως διέπραξε φόνο, όπως αναφέρεται σε δημοσίευμα του BBC.
Σύμφωνα με τους εισαγγελείς, η 22χρονη στραγγαλίστηκε στο δωμάτιο του άνδρα, μετά το ραντεβού τους.
Η υπεράσπιση του άνδρα ισχυρίζεται ότι ο θάνατος της άτυχης κοπέλας ήταν «ατύχημα» που συνέβη κατά τη διάρκεια συναινετικού σεξ, τονίζοντας μάλιστα πως «πράξεις που είχαν σκοπό να ενισχύσουν την απόλαυση των δύο, πήραν λάθος τροπή».
Ο εισαγγελέας ανέφερε ότι η νεαρή κοπέλα έφερε μελανιές που παρέπεμπαν σε δέσιμο και ότι οι κατήγοροι θεωρούν ότι στραγγαλίστηκε.
Αποκαλύφθηκε επίσης πως αργότερα μέσα στο ίδιο βράδυ του θανάτου της, ο κατηγορούμενος έψαξε στο διαδίκτυο «πώς να ξεφορτωθώ ένα πτώμα».
«Δεν αναστατώθηκε, ούτε ανησύχησε για τον θάνατό της» ανέφερε ο εισαγγελέας, προσθέτοντας ότι λίγο μετά ο ύποπτος άρχισε να ψάχνει στο ίντερνετ πορνογραφικό υλικό.
Ωστόσο, κάποια στιγμή σταμάτησε να ψάχνει και σηκώθηκε για να… βγάλει φωτογραφίες το πτώμα. Μετά συνέχισε να ψάχνει για το πού μπορεί να βρει «μεγάλες σακούλες» καθώς και για τη «νεκρική ακαμψία».
Την επόμενη μέρα, βγήκε ραντεβού που κανόνισε ξανά στο Tinder με μία άλλη γυναίκα, ενώ το πτώμα της Grace βρισκόταν στο δωμάτιό του.
Ο κατηγορούμενος φαίνεται πως μετά την έξοδό του, την τοποθέτησε σε βαλίτσα και την έθαψε στην οροσειρά Waitakere Ranges κοντά στο Όκλαντ.
Η 22χρονη έκανε τον γύρο του κόσμου, ταξιδεύοντας μόνη της στη Νέα Ζηλανδία, αφού πρώτα είχε περάσει έξι εβδομάδες στη νότια Αμερική.

        Διαβάστε επίσης
      
