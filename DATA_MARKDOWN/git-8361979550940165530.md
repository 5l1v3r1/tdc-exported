
# У Гонконзі невідомий напав із ножем на члена парламенту

Published at: **2019-11-06T04:40:00+00:00**

Author: ****

Original: [НВ](https://nv.ua/ukr/world/countries/napad-iz-nozhem-u-gonkonzi-poraneniy-chlen-parlamentu-video-50051837.html)

Про це повідомляє South China Morning Post.
У результаті нападу постраждали ще двоє людей. Усі троє були госпіталізовані.
Нападника затримали, про його особу і мотиви поки не повідомляється.
Як уточнюється, напад стався в районі Туен Мун. У момент нападу Хе Цзюньяо спілкувався з виборцями у рамках передвиборної кампанії біля свого намету.

        Увага! Відео містить сцени насильства!
      
Після нападу в прес-службі політика повідомили, що Хе Цзюньяо отримав поранення грудної клітини і найближчим часом його прооперують. Повідомляється, що його життю нічого не загрожує.
Також поранення отримали двоє колег парламентарія. У них травми руки і кисті.
Як зазначає видання, Хе Цзюньяо є противником антиурядових протестів і виступає за силове придушення демонстрацій, які тривають у мегаполісі вже п’ять місяців.
