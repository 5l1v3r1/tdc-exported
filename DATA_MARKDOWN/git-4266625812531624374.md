
# Я нічого не чув про зарплати в конвертах нардепам, - Гетманцев

Published at: **2019-11-01T11:35:00+00:00**

Author: ****

Original: [ZIK.UA](https://zik.ua/news/2019/11/01/ya_nichogo_ne_chuv_pro_zarplaty_v_konvertah_nardepam__getmantsev_1681419)


        Народний депутат України від фракції "Слуга народу", голова комітету з питань фінансів, податкової та митної політики Данило Гетманцев заявив, що нічого не знає про зарплати в конвертах народним депутатам.
      
Про це він сказав під час спілкування з журналістами у кулуарах Верховної Ради, яке транслював телеканал ZIK.
"Мені гроші "в конвертах" ніхто не видає. Таких пропозицій мені не робили. Я можу говорити за себе. Про те, що комусь видають гроші у конвертах я не чув. Якщо хтось про це чув і в когось є така інформація, то давайте її не обговорювати десь у кулуарах, на рівні чуток, на рівні пранкерів чи соцмереж. Давайте ми піднімемо цю інформацію і напишемо заяву в ДБР чи НАБУ і нехай вони розслідують", - зазначив Гетманцев.
