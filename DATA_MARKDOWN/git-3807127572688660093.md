
# 4Magic в боулинг залата за ново видео

Published at: **2019-11-07T15:00:00+00:00**

Author: **Ивета Иванова**

Original: [Teenproblem.net](https://www.teenproblem.net/a/9-cooltura/55487-4Magic-v-bouling-zalata-za-novo-video/)

Излезе новият клип на момичешката тийн банда 4Magic.
Четири цветни момичета, всяко от тях с различна магия в себе си, достатъчна, за да създаде приятно объркване навсякъде, където се появят – дори в обикновена боулинг зала. Такава е случката във "Вселена" – видеото към едноименния нов сингъл на 4Magic. Това е пореден хитов проект на момичешката банда, която спечели последния сезон на X Factor.
Песента е създадена от самите 4Magic и международен екип  от автори по време на Sofia Songwriting Camp. Момичетата написват и българския текст. Сингълът ще се бори за челните позиции в родните и чуждестранните класации в две версии – българска и английска, като втората предстои да излезе до края на годината, съобщават от Virginia Records.
"Още, докато създавахме "Вселена" си представяхме клип с много цветове.  Снимките на видеото бяха приключение, защото за първи път работихме цяла нощ без сън и почивка. Въпреки това, дори за миг, не усетихме умора. Страхотен адреналин. Още повече, че боулингът е сред любимите ни занимания, което направи снимачния процес още по-приятен", споделят Елия, Валя, Елеонора и Никол.
Режисьор на видеото е Павлин Иванов – Баш, а зад камерата е Андрей Андреев.
Снимка: Virginia Records
