
# La Lazio sbanca Milano, dopo trent’anni batte il Milan a San Siro

Published at: **2019-11-03T22:50:36+00:00**

Author: **Redazione Sport**

Original: [Il Corriere della Città](https://www.ilcorrieredellacitta.com/news/sport/la-lazio-sbanca-milano-dopo-trentanni-batte-il-milan-a-san-siro.html)

Grande vittoria della Lazio a San Siro che sfata il tabu’ Milan, l’ultima vittoria dei biancocelesti risale al 1989. I ragazzi di Simone Inzaghi partono subito all’attacco e trovano il gol al 25′ con un gran colpo di testa di Ciro Immobile su assist di Lazzari. Ciruzzo, così è soprannominato l’attaccante napoletano, entra nella storia del club biancoceleste toccando con la rete di questa quota 100. Dopo aver subito il gol, l’ex Stefano Pioli scuote la squadra che alza il baricentro. Al 28′ i rossoneri trovano il pari grazie ad un’autorete di Bastos che devia in rete una palla spizzata da Piatek. Si va al riposo sull’1 a 1. Nella ripresa le squadre si allungano e si creano più occasioni da gol. La Lazio fa del contropiede l’arma vincente. All’ottantatreesimo Luis Alberto lancia a rete Correa che non sbaglia e infila Donnarumma. Finisce 2 a 1 per i biancocelesti che agganciano in classifica Atalanta e Cagliari al quarto posto a quota 21.
di Salvatore Fornelli
ph: Giuseppe Marrone
