
# Union voelt zich benadeeld na gestaakte match: “Ongehoord en onverwacht”

Published at: **2019-11-05T09:13:00+00:00**

Author: ****

Original: [VP VoetbalPrimeur.be](https://www.voetbalprimeur.be/nieuws/902449/union-voelt-zich-benadeeld-na-gestaakte-match-we-waren-de-betere-ploeg-.html)


        De wedstrijd tussen OH Leuven en Union werd gestaakt door een stroompanne. Aanvoerder van Union Pietro Perdichizzi laat zich tegenover Het Nieuwsblad uit over de topper in 1B.
      
“Zo'n ontknoping is ongetwijfeld uniek in het voetbal, maar helaas wel in negatieve zin”, begint Perdichizzi. “Zoiets maakte ik nog nooit mee. De scheidsrechter paste gewoon de regels toe. Zodra de wedstrijd een half uur stil lag, werd de wedstrijd gestaakt en mochten we niet meer verder shotten.”
“Dat een wedstrijd tussen twee ploegen die nog om de periodetitel strijden moet worden gestopt, is echt wel ongehoord en ook onverwacht omdat het in Leuven gebeurt bij een profclub met een verleden”, vindt de captain van Union.
Union voelt zich benadeeld. “Laten we afwachten wat de uiteindelijke beslissing van de KBVB wordt, maar we waren de betere ploeg in het spel en waren dus de benadeelde partij door de onderbrekingen.”
