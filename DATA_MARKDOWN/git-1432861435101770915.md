
# Дойде ли времето на Гризман?

Published at: **2019-11-05T14:38:00+00:00**

Author: **Sportlive.bg**

Original: [SPORT LIVE](https://www.sportlive.bg/worldfootball/spain/dojde-li-vremeto-na-grizman-1403149.html)

Ако има подходящ момент, в който Антоан Гризман да покаже формата си от Атлетико Мадрид, то това е тази вечер. Французинът все още се адаптира към начина на игра в новия си клуб, но се забелязват подобрения в играта му. В отсъствито на Луис Суарес обаче, феновете се надяват той да блесне, а колко по-добра възможност за това, от домакинството на Барселона тази вечер срещу Славия Прага.
Очаква се Гризман да започне на върха на атаката и да върши работата на Суарес, а в първите мачове от сезона се видя, че той се справя доста добре в тази роля в отсъствието на уругваеца. Може би довечера ще видим „стария“ Антоан Гризман от позицията на централен нападател.
Френският офанзивен футболист е без гол в Шампионската лига от близо година. Последното му попадение дойде на 28-ми ноември 2018г. в петия мач от груповата фаза при победата с 2:0 над Монако. А напомня ли Гризман с представянето си до момента на един бивш футболист на „каталунците“, прочетете в този материал.
 
