
# Red Dead Online, nuova taglia leggendaria attiva: Etta Doyle

Published at: **2019-11-04T00:00:00+00:00**

Author: **Davide Spotti**

Original: [Multiplayer.it](https://multiplayer.it/notizie/red-dead-online-nuova-taglia-leggendaria-attiva-etta-doyle.html)

Rockstar Games ha annunciato l'attivazione di una nuova taglia leggendaria in Red Dead Online: Etta Doyle. Nota per essere la maitresse di un gruppo di donne, all'epoca si faceva chiamare Madame La Perle. Da allora, La Perle e la sua banda di donne disilluse si sono reinventate come bandite, note per assaltare diligenze e treni e in particolare quelli di Leviticus Cornwall. Leggiamo maggiori dettagli:Stufo di vedere le sue merci prese di mira, Cornwall ha escogitato un piano per catturare la Doyle: ha diffuso voci su un carico di beni preziosi in arrivo a Saint Denis via treno. Tali merci, naturalmente, non esistono... Cornwall vuole solo tenderle un'imboscata. Non volendo infangare la sua reputazione e quella della sua azienda con del lavoro sporco, Cornwall ha bisogno dell'assistenza di Cacciatori di taglie qualificati ed esperti.La Doyle e la sua banda sono da considerarsi molto pericolose, ma bisogna mostrare clemenza: la ricercata deve essere catturata viva. I suoi tratti identificativi sono una cicatrice sulla guancia destra, che si è procurata in un duello con i coltelli, e il fatto che si vesta da uomo. Tuttavia, è molto probabile che avrà il volto coperto per celare la sua vera identità.I Cacciatori di taglie autorizzati possono accettare questa missione Taglia leggendaria consultando la più vicina bacheca delle taglie indicata sulla mappa. Dopo un breve periodo di tempo dal completamento di una missione Taglia leggendaria, la si potrà rigiocare: sarà disponibile nuovamente sulle bacheche delle taglie con un livello di difficoltà maggiore (rappresentato dal numero di stelle presenti sul manifesto). A chi si immerge per la prima volta in Read Dead Online con la pubblicazione della versione per PC di domani, basterà collegare i propri accounti del Social Club e di Twitch Prime per ottenere la Licenza da Cacciatore di taglie gratuitamente. Per non perderti tutti i futuri bonus di Red Dead Online, vai sul sito di Twitch Prime e registrati.Tutti i pistoleri che giocheranno a Red Dead Online tra oggi e l'11 novembre verranno ricompensati con un omaggio di 100 RDO$ e una mappa del tesoro gratis, indipendentemente dalla piattaforma di gioco. Sarà possibile ritirare la mappa del tesoro negli uffici postali o dalla cassetta di sicurezza dell'accampamento. Tutti gli omaggi verranno depositati entro 24 ore da quando si è giocato a Red Dead Online.Da domani, i Collezionisti ambiziosi che intendono completare la lista degli oggetti collezionabili della settimana, composta da Asso di Coppe, Asso di Bastoni e Assenzio, potranno ricevere la ricompensa per la Collezione Veggente visitando Madame Nazar o inviandogliela per posta tramite l'ufficio postale. Per sapere di più sul Ruolo del Collezionista o sulle altre Professioni della frontiera, visita il sito ufficiale di Red Dead Online.Una nuova selezione di emote per coloro che intendono esprimersi al meglio alla frontiera è ora disponibile sul Catalogo Wheeler, Rawson & Co. Saluta i viandanti in cammino con il Saluto aggraziato o mostra il tuo apprezzamento per i loro sforzi con l'emote Applauso. In alternativa, mostra il Pollice in giù ai mandriani che ti fanno infuriare, oppure usa l'emote Non dire nulla per far sapere alla tua Posse che vuoi adottare un approccio furtivo.Questa settimana, tutti i membri del Wheeler, Rawson & Co. Club che raggiungeranno il rango 50 del Club otterranno anche l'emote Saluto aggraziato. L'emote omaggio verrà aggiunta alla sezione Saluti del menu Emote entro 36 ore dal raggiungimento del rango 50 del Club.Gli utenti PlayStation Plus che giocheranno a Red Dead Online riceveranno il Fante di Denari, il Cavaliere di Denari, la Regina di Denari e il Re di Denari entro 24 ore da quando si è giocato a Red Dead Online, il tutto gratuitamente e con la possibilità di venderle singolarmente o come parte di una collezione particolarmente redditizia a Madame Nazar.E per i giocatori competitivi in cerca di un bello spavento, questa sarà l'ultima settimana per giocare alla modalità Resa dei conti Notte senza fine. Segui il Newswire per tenerti aggiornato sulle notizie di Red Dead Online delle prossime settimane e vai sulla pagina degli eventi del Social Club per scoprire tutti gli eventi speciali, i bonus e molto altro.
