
# NFF snur - får likevel medalje

Published at: **2019-11-07T15:56:21+00:00**

Author: **Daniel Nerli Gussiås**

Original: [Dagbladet.no](https://www.dagbladet.no/sport/nff-snur---far-likevel-medalje/71794992)

I forrige uke meldte VG at man i årets sesong måtet ha ti kamper for å få medalje i Eliteserien. Grensa var da hevet fra tre, noe som hadde vært praksis siden 2004.

        Før det måtte man spille elleve kamper for å få medalje.
      
Før den store endringen som ble innført i år, var det argumentert med at kravene til å kunne kalle seg seriemester har vært «svært lave».
Nå snur imidlertid NFF, etter at flere har stilt seg kritisk til den underkommuniserte endringen.
Det var Romsdals Budstikke som først omtalte saken.
Overfor Dagbladet forklarer Nils Fiksetjønn i NFF at det er flere grunner til at de nå snur:
- Grunnen er at serien hadde startet da dette ble vedtatt. Ikke alle hadde fått med seg endringen, noe som gjorde at styret justerte for inneværende år. Premiering i år er som i fjor, skriver Nils Fisketjønn i NFF i en sms til Dagbladet.
Eirik Ulland Andersen var en av spillerne som var i fare for å miste seriegullet Molde høyst sannsynlig kommer til å ta førstkommende søndag.
Da VG gjorde kantspilleren oppmerksom på dette i forrige uke, innrømmet den tidligere Strømsgodset-spilleren at han synes det var kjipt.
- Jeg er enig i at tre kamper er lite for å bli seriemester. Men en tredjedel er veldig mye. Det hadde gått an å finne en mellomting, mente Ulland Andersen, som fikk med seg en fem seriekamper før han ble røk akillesen i 1. runde i cupen i mai i år.
Ulland er nå tilbake i full trening, og får muligens med seg noen minutter på tampen av sesongen. Under de «nye reglene» ville dette uansett ikke vært nok.
Nå ser det ut til at både ham og Tobias Christensen kan henge en eventuell gullmedalje rundt halsen etter siste serierunde. Det samme gjelder for Christoffer Remmer, som forlot klubben i sommer. Dansken fikk med seg tre seriekamper i vår.

        De samme endringene gjøres for cupen. Viking-trener - og cupfinaleklare - Bjarne Berntsen raste mot endringene.
      
Nå har han altså fått viljen sin, ifølge Aftenposten.
Kravet i cupen nedjusteres fra tre kamper til én for å få medalje.
