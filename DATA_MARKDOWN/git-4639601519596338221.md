
# Γ. Μαντέλας για δίκη Χρυσής Αυγής: Κλείνει οριστικά μια μαύρη παρένθεση

Published at: **2019-11-06T21:59:36+00:00**

Author: **ΤοΒΗΜΑ Team**

Original: [Το Βήμα Online](https://www.tovima.gr/2019/11/06/vimatv/g-mantelas-gia-diki-xrysis-aygis-kleinei-oristika-mia-mayri-parenthesi/)

Τη δίκη της Χρυσής Αυγής και συγκεκριμένα την απολογία του Νίκου Μιχαλολιάκου και όσα αυτή συνεπάγεται σχολίασε στο κεντρικό δελτίο του One Channel, ο διευθυντής της εφημερίδας «Τα Νέα», Γιώργος Μαντέλας.
«Ήταν η τελευταία παράσταση του Νίκου Μιχαλολιάκου. Κλείνει μια μαύρη παρένθεση. Μου έκανε εντύπωση δεν ότι δεν είπε έστω μια συγγνώμη. Ακόμα, κι αν ήταν μια απλή ανθρωποκτονία, όπως την αποκάλεσε. Επίσης, μου έκανε εντύπωση πως ήταν μόνος του. Δεν ήταν ούτε ένας από τα ηγετικά ή τα άλλα στελέχη του κόμματός του. Κλείνει οριστικά μια παρένθεση για το ελληνικό πολιτικό σύστημα. Θα περιμένουμε με ενδιαφέρον την απόφαση του Δικαστηρίου» σημείωσε χαρακτηριστικά.

        Bloomberg : Το μάτι στους επενδυτές κλείνει η κυβέρνηση
      
«Ελπίζω να μην ξανά δούμε εικόνες όπως αυτές σε πανηγύρια και λαϊκές, ή ιστορίες όπως με τους Αιγύπτιους ψαράδες, όπου δεν είπε ούτε μια συγγνώμη ο κ. Μιχαλολιάκος» πρόσθεσε.
Αναφερόμενος στο προσφυγικό, τόνισε πως «είναι μεμονωμένα περιστατικά οι αντιδράσεις που σημειώνονται. Η ελληνική κοινωνία πιο ώριμη από ποτέ, στο τέλος της ημέρας, θα βρει τρόπο να αφομοιώσει και αυτούς τους ανθρώπους και να εξομαλύνει την κατάσταση, η οποία σε μερικές περιπτώσεις φοβίζει. Ωστόσο, δεν απηχεί το γενικότερο αίσθημα».
