
# Сокол (Марково) сътвори втори цирк с проваляне на мач

Published at: **2019-11-01T07:50:00+00:00**

Author: ****

Original: [Plovdiv24.bg](https://www.plovdiv24.bg/sport/910244.html)

Отборът на Сокол (Марково) сътвори втори цирк с проваляне на официален мач от настоящия сезон в Трета лига - Югоизточна група. Това стана по време на вчерашната среща в Несебър срещу местния тим.
Марковци започнаха двубоя с едва 8 футболисти, но още до 10-ата минута останаха с по-малко от 7 играчи и съдията бе принуден да прекрати срещата. Това стана при резултат 1:0, което означава, че Несебър ще спечели служебно с 4:0.
Фарсът идва от факта, че ръководството на Сокол (Марково) просто заобикаля правилата на БФС, според които при две служебни загуби поради неявяване отборът се изважда от състава на групата.
Plovdiv24.bg припомня на своите читатели, че Сокол сътвори вече един такъв цирк отново край морето, но за мача срещу Созопол, когато не се яви. Тогава Зоналният съвет на БФС - Пловдив отне 3 точки от актива на отбора и наложи глоба от 600 лева.
