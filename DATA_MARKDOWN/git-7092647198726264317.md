
# طرزطلب: راندمان نیروگاه‌ها بالاتر از میانگین جهانی است

Published at: **2019-11-06T14:36:00+00:00**

Author: **پایگاه خبری صنعت برق - برق نیوز BarghNews**

Original: [پایگاه خبری صنعت برق - برق نیوز BarghNews](https://barghnews.com/fa/news/39624/%D8%B7%D8%B1%D8%B2%D8%B7%D9%84%D8%A8-%D8%B1%D8%A7%D9%86%D8%AF%D9%85%D8%A7%D9%86-%D9%86%DB%8C%D8%B1%D9%88%DA%AF%D8%A7%D9%87%E2%80%8C%D9%87%D8%A7-%D8%A8%D8%A7%D9%84%D8%A7%D8%AA%D8%B1-%D8%A7%D8%B2-%D9%85%DB%8C%D8%A7%D9%86%DA%AF%DB%8C%D9%86-%D8%AC%D9%87%D8%A7%D9%86%DB%8C-%D8%A7%D8%B3%D8%AA)


        مدیرعامل شرکت تولید نیروی برق حرارتی با بیان اینکه متوسط راندمان نیروگاه‌های حرارتی دنیا ۳۷.۳ درصد است گفت:راندمان نیروگاه‌های حرارتی در سال ۹۷ به ۳۸.۱ درصد رسید و برنامه ریزی شده راندمان این نیروگاه‌ها تا پایان سال ۱۴۰۰ به ۴۰ درصد برسد.
      
به گزارش برق نیوز، محسن طرزطلب  در پاسخ به این سئوال که چرا راندمان نیروگاه‌های حرارتی در کشور پایین است گفت:راندمان نیروگاه‌های حرارتی کشور در سال گذشته در حالی به ۳۸.۱ درصد رسید که طبق برنامه‌ریزی‌های انجام شده راندمان این نیروگاه‌ها تا سال ۱۴۰۰ به ۴۰ درصد خواهد رسید. وی با اشاره به اینکه متوسط راندمان نیروگاه‌های حرارتی دنیا ۳۷.۳ درصد است تاکید کرد: متوسط راندمان نیروگاه‌های حرارتی ایران از سطح نیروگاه‌های موجود در این زمینه بالاتر است و برنامه‌ریزی شده تا این میزان افزایش بیشتری یابد و همانطور که گفته شد تلاش ما این است تا راندمان نیروگاه‌های حرارتی را تا پایان سال ۱۴۰۰ به ۴۰ درصد برسانیم.*بدهی ۲۵۰۰ میلیارد تومانی به بانک‌هاطرزطلب در پاسخ به این سئوال که گفته می‌شود میزان بدهی شرکت تولید برق حرارتی به بخش خصوصی و پیمانکاران بالا است گفت:میزان بدهی‌های شرکت تولید برق حرارتی ۱۸ هزار میلیارد تومان است که از این مبلغ حدود دو هزار و ۵۰۰ میلیارد تومان بدهی به بانک‌ها است.مدیر عامل شرکت تولید نیروی برق حرارتی افزود:البته شش هزار میلیارد تومان به تولیدکنندگان، ۵۰۰ میلیارد تومان به پیمانکاران و مشاوران و ۹ هزار میلیارد تومان هم بابت حساب ذخیره ارزی بدهی وجود دارد. وی تصریح کرد: تلاش ما در این سه سال گذشته این بود که بدهی‌های خود را کاهش و حتی تسویه کنیم به طوریکه ۱۲ هزار و ۷۰۰ میلیارد تومان از بدهی‌های خود را که اغلب به بانک‌ها بوده تسویه کردیم.به گفته وی، امسال با استفاده از ظرفیت‌های قانونی ۱۸ هزار میلیارد تومان از بدهی باقی‌مانده را تسویه خواهیم کرد. منبع: فارس
