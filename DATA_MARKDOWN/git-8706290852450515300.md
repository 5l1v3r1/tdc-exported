
# Δήμαρχος Λέρου στον Realfm: Εάν σε 10 μέρες δεν αποσυμφορηθεί το κέντρο θα έχουμε άσχημες εξελίξεις

Published at: **2019-11-01T18:01:00+00:00**

Author: ****

Original: [enikos.gr](http://www.enikos.gr/society/681659/dimarcho-lerou-ean-se-10-meres-den-aposymforithei-to-kentro-tha-e)

«Δεν είναι δυνατόν σε ένα νησί που φιλοξενεί αυτή τη στιγμή σχεδόν 3.000 μόνιμους πρόσφυγες και μετανάστες, να δεχόμαστε τη μεταφορά από τη Σύμη ή από άλλα νησιά εκτός διοικητικών ορίων. Οι 2.000 και πλέον άνθρωποι είναι εκτεθειμένοι στην ύπαιθρο, χωρίς σκηνές, με μία κουβέρτα και καταφεύγουν σε κτίρια ετοιμόρροπα με κίνδυνο της ζωής τους. Το καταμαράν από τη Σύμη μπροστά στην πίεση της διαμαρτυρίας, αποβίβασε τους 40 μετανάστες στην Κω», δήλωσε στον Realfm 97,8 και στην εκπομπή «τεντιμπόηδες» με τους Μάνο Νιφλή και Άκη Παυλόπουλο ο δήμαρχος Λέρου, Μιχάλης Κόλιας.
Όπως επισήμανε ο κ. Κόλιας, «οι υποδομές που έχουμε είναι για 800 μετανάστες, αυτή τη στιγμή πλησιάζουμε τους 3.000, το νοσοκομείο υπολειτουργεί. Εάν σε 10 μέρες δεν αποσυμφορηθεί το κέντρο, εμείς προβλέπουμε ότι θα υπάρξουν άσχημες εξελίξεις γιατί ο κόσμος αυτός όταν βρίσκεται κάτω από άθλιες συνθήκες, θα επαναστατήσει θα διαμαρτυρηθεί.Εκ των προτέρων, χτυπάμε το καμπανάκι για να μας ακούσουν και να αποσυμφορηθεί το νησί».
Ακούστε το ηχητικό:
