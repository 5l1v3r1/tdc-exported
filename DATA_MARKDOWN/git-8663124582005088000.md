
# «Динамо» — «Львів». Прогноз і ставка Ігоря Циганика

Published at: **2019-11-01T19:46:00+00:00**

Author: **Ігор Циганик**

Original: [Рейтинг Букмекерів](https://bookmaker-ratings.com.ua/tips/dynamo-l-viv-prognoz-i-stavka-igorya-tsyganyka-3/)

Ведучий програми «ПРОФУТБОЛ» на каналі «2+2», відомий український журналіст та коментатор, постійний експерт «Рейтингу Букмекерів» Ігор Циганик зробив прогноз на матч у рамках тринадцятого туру української Прем’єр-ліги. У Києві на стадіоні НСК «Олімпійський» зустрінуться «Динамо» та «Львів». Наш експерт вважає, що команда Михайличенка потішить результативністю.

        17:00, 03 лис 2019
      
«Динамо» здорово зіграло проти «Шахтаря». В принципі, і проти «Карпат» киян мали достатньо багато моментів, які можна було реалізувати задля позитивного результату.
«Львів» звільнив Володимира Мазяра, зараз команду тренуватиме Егіше Мелікян. Зміна наставника завжди спонукатиме футболістів до руху вперед, аби себе проявити. У «Львову» дуже великі проблеми з обороною. Бразильці не хочуть відпрацьовувати на захист. Отож уся чорнова робота лягає на захисників, які не справляються з таким об’ємом роботи.
Не бачу в принципі причин, чому «Динамо» має втратити очки в неділю. Думаю, що все пройде успішно. Зроблю ставку на те, що команда Михайличенка заб’є три або більше м’ячів. Давно кияни не забивали стільки, якраз слушна нагода.
