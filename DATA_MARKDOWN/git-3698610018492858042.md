
# Жителям Амстердама роздадуть артефакти 17 століття

Published at: **2019-11-04T17:14:00+00:00**

Author: ****

Original: [DT.ua](https://dt.ua/WORLD/zhitelyam-amsterdama-rozdadut-artefakti-17-stolittya-328448_.html)

Влада Амстердама дозволять городянам забрати собі артефакти 17 століття — деталі, що прикрашали фасади, мости та дахи багато років тому і таким чином дати їм "друге життя", повідомляє The Guardian.
Онлайн-каталог з усіма предметами виклали на сайт департаменту пам'яток археології міста. Деякі з них супроводжуються оригінальними кресленнями.
Як пояснили в департаменті, минулі програми оновлення міст перед другою світовою війною і в 1960-х роках залишили величезну кількість речей, які зараз вважаються "історичним сміттям".
"Настав час повторно використовувати ці речі, щоб ми всі могли знову насолодитися ними", - заявили в муніципалітеті.
Щоб стати власником "історичного сміття", потрібно запропонувати ідею для проекту його подальшого використання.
Ідеї городян будуть прийматися до кінця грудня цього року, а вже навесні 2020 року речі знайдуть нових власників. Проекти можуть бути як мистецькими, так і архітектурними. Деталі готові подарувати і приватним особам і громадським організаціям, наприклад, музеям. Мерія сподівається, що ця акція вдихне в старий Амстердам нове життя.
