
# 
        وزش باد و گرد و خاک منطقه سیستان را فرا می‌گیرد
      

Published at: **2019-11-04T13:37:00+00:00**

Author: **بولتن نیوز | bultannews.com**

Original: [بولتن نیوز | bultannews.com](https://www.bultannews.com/fa/news/638072/%D9%88%D8%B2%D8%B4-%D8%A8%D8%A7%D8%AF-%D9%88-%DA%AF%D8%B1%D8%AF-%D9%88-%D8%AE%D8%A7%DA%A9-%D9%85%D9%86%D8%B7%D9%82%D9%87-%D8%B3%DB%8C%D8%B3%D8%AA%D8%A7%D9%86-%D8%B1%D8%A7-%D9%81%D8%B1%D8%A7-%D9%85%DB%8C%E2%80%8C%DA%AF%DB%8C%D8%B1%D8%AF)

به گزارش بولتن نیوز، محسن حیدری اظهار داشت:  از امروز وزش باد به نسبت شدید همراه با گرد و خاک منطقه سیستان شامل پنج شهرستان زابل، زهک، هامون، هیرمند و نیمروز واقع در شمال استان سیستان و بلوچستان را فرا می‌گیرد.
مدیرکل هواشناسی استان سیستان و بلوچستان گفت: وزش این باد به نسبت شدید ضمن کاهش کیفیت هوا و دید افقی، موجب کاهش دما نیز می‌شود به طوری که انتظار می‌رود دمای هوا بین 5 تا 10 درجه سلسیوس در اکثر نواحی استان سردتر شود.
وی ادامه داد: از سه شنبه تا پنجشنبه ضمن تداوم وزش باد به نسبت شدید و کاهش دما در شمال استان، در سایر نقاط استان نیز وزش بادهای شمالی با شدت کمتر روی می‌دهد. دوشنبه شب و سه شنبه شرایط برای رگبارهای پراکنده، گاهی رعد و برق و تندباد لحظه ای در سطح استان به ویژه شمال و جنوب شرق استان مهیا است و احتمال جاری شدن موقتی روان‌آب وجود دارد.
حیدری به ادامه فعالیت طوفان حاره‌ای ماها در شمال اقیانوس هند اشاره کرد و گفت: پیش بینی می شود از اواخر وقت امشب تا چهارشنبه دریای عمان مواج و متلاطم شود. توصیه می‌شود در روزهای پیش رو ترددهای دریایی شناورهای سبک و قایق های ماهیگیری محدود و از شنا کردن در دریا خودداری شود.
انتهای پیام/
