
# CV-hullene som er verst å fylle

Published at: **2019-11-07T09:09:26+00:00**

Author: **Eilin Lindvoll**

Original: [Dinside](https://www.dinside.no/okonomi/cv-hullene-som-er-verst-a-fylle/71784590)

Kompetanse Norges årlige undersøkelse, Virksomhetsbarometeret, bekrefter at det kan det være svært vanskelig å komme tilbake i jobb for de som har vært lenge borte fra arbeidslivet:
- Funnene gir grunn til bekymring. Dette skjer i en tid med stor satsing på inkluderende arbeidsliv, men god vilje alene ikke er nok. Det må også lønne seg for bedriftene å drive aktiv inkludering, sier fungerende direktør Anders Fremming Anderssen i Kompetanse Norge, i en pressemelding.
Han mener imidlertid det er gledelig at arbeidsgivere i yrker som ikke krever mye formell kompetanse i større grad rekrutterer folk med hull i CV-en, men framholder at det er en lang vei å gå i alle bransjer
Ofte er det en gråsone mellom arbeidsledighet og langvarig sykefravær, noe Ekspertutvalget for livslang læring påpekte i en rapport i juni.
- Det kan være sammensatte årsaker til at noen står utenfor arbeidslivet, og i mange tilfeller er det en kombinasjon av helseutfordringer og kompetansemangel som ligger bak. Styrking av kompetansen vil kunne åpne dører for mange, sier Fremming Anderssen.
Hva som er grunnen til langvarig fravær fra arbeidslivet, har noe å si for hvor lett det er å komme seg ut i jobb igjen. Noen ganger er det dessverre verre enn andre.
Ifølge Kompetanse Norge er de vanligste CV-hullene helseplager (langvarig sykefravær og mottak av arbeidsavklaringspenger (AAP)), langtidsledighet (de som har mottatt dagpenger i minst seks måneder), soning i fengsel og omsorg for syke familiemedlemmer.

        Det er ikke spurt direkte i Virksomhetsbarometeret hvilke CV-hull som er vanskeligst og lettest å fylle, men ved å se på tallene som er hentet inn i undersøkelsen, kan det se ut som om langvarig fravær fra arbeidslivet er det alternativet som virksomhetsledere 
        i minst grad 
        valgte når de skulle ansette nye.
      
Det kan også tenkes at en kombinasjon av flere fraværsårsaker vil gjøre det vanskeligere å få jobb, som hvis du har langvarig fravær på grunn av fengselsopphold.
Det er også eksempler på hull i CV-en som slett ikke har så mye å si for ditt framtidige arbeidsliv.

        Ifølge tallene i Virksomhetsbarometeret, ser det ut til at det er større sannsynlighet for å bli ansatt hvis du er under 30 år.
      
Lite relevant utdanning er på andreplass.
Av de spurte virksomhetene svarer 25 prosent at de har ansatt noen med svake norskkunnskaper og alder over 50 år.
Noe av det verste arbeidsgivere vet, er kandidater som ikke har forklaring på hull i CV-en, har Finansavisen skrevet.
- Det å si ingenting og håpe at arbeidsgiver ikke ser det, er ikke lurt. Da risikerer du at potensielle arbeidsgivere blir usikre og begynner å lure på hva annet du kanskje skjuler, sier Gisle Hellsten, leder for Karrieresenteret ved Universitetet i Oslo.
Her er hans beste råd til å forklare noen typiske CV-hull:
