
# اعتراض پسر ترامپ به محدودسازی نامحدود در توییتر و اینستاگرام

Published at: **2019-11-03T12:04:00+00:00**

Author: ****

Original: [اخبار روز ایران و جهان | آفتاب نیوز](https://aftabnews.ir/fa/news/619618/%D8%A7%D8%B9%D8%AA%D8%B1%D8%A7%D8%B6-%D9%BE%D8%B3%D8%B1-%D8%AA%D8%B1%D8%A7%D9%85%D9%BE-%D8%A8%D9%87-%D9%85%D8%AD%D8%AF%D9%88%D8%AF%D8%B3%D8%A7%D8%B2%DB%8C-%D9%86%D8%A7%D9%85%D8%AD%D8%AF%D9%88%D8%AF-%D8%AF%D8%B1-%D8%AA%D9%88%DB%8C%DB%8C%D8%AA%D8%B1-%D9%88-%D8%A7%DB%8C%D9%86%D8%B3%D8%AA%D8%A7%DA%AF%D8%B1%D8%A7%D9%85)


        فرزند ارشد رئیس‌جمهوری آمریکا در کتابی تحت عنوان «تحریک‌شده: چگونه چپ در حال رشد از نفرت است و می‌خواهد ایالات متحده را ساکت کند» مدعی شد که بعد از پدرش با بالاترین تعداد تهدیدهای مرگ روبرو شده است و رسانه‌های اجتماعی او را گرفتار «محدودسازی نامحسوس» کرده‌اند.
      

        آفتاب‌‌نیوز :
      
 دونالد ترامپ جونیور، فرزند ارشد رئیس‌جمهوری آمریکا در کتابش توضیح می‌دهد که چطور قربانی «محدودسازی نامحسوس» شده است.
به گزارش پایگاه خبری هیل،‌ "محدودسازی نامحسوس" مفهوم جدیدی نیست. معمولا از این روش در فروم‌ها و برخی شبکه‌های اجتماعی به عنوان جایگزینی برای مسدود کردن حساب‌های کاربری مشکل‌ساز استفاده می‌شود. در واقع با استفاده از "Shadow banning" به جای آنکه دسترسی یک کاربر به دلیل فعالیت ناصحیح (اعم از پست‌ها و مطالب خارج از چهارچوب قوانین وب‌سایت یا فروم) به حساب کاربری به کلی مسدود شود، پست‌ها و کامنت‌های او تنها برای خودش به نمایش در می‌آید و سایر کاربران آن‌ها را مشاهده نمی‌کنند. هدف از این کار حفاظت محیط کاربری از محتواهای آزاردهنده به گونه‌ای است که فرد خاطی به تدریج به دلیل عدم مشارکت کاربران در پست‌ها و محتواهای منتشر شده توسط او، محیط را ترک کند.
ترامپ جونیوز نوشت: «با گذشت هر روز، توییتر و اینستاگرام بیشتر و بیشتر، پست‌های مرا از گاهشمار افراد بر می‌دارند. افرادی که تصاویر مرا پسندیده یا به اشتراک گذاشتند از بروز مشکلات ناگهانی در حساب‌ها یا از دسترس خارج شدن موقت سیستم‌هایشان گزارش داده‌اند. ما تا کجا می‌توانیم صدای کسی را خاموش کنیم و نگذاریم تا پیام‌هایش منتشر شود؟ اگر با فردی مثل من با میلیون‌ها دنبال‌کننده این کار را می‌کنند، با بقیه چه می‌کنند؟»
