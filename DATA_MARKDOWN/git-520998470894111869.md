
# У Вижницькому районі поліцейські виявили незаконне перевезення деревини

Published at: **2019-11-07T20:58:00+00:00**

Author: ****

Original: [Погляд](https://pogliad.ua/news/crime/u-vizhnickomu-rayoni-policeyski-viyavili-nezakonne-perevezennya-derevini-379984)

Під час патрулювання території обслуговування в селі Середній Майдан Вижницького району, екіпаж сектору реагування патрульної поліції зупинив вантажний автомобіль «Богдан», повідомляє відділ комунікації поліції Чернівецької області. 
Правоохоронці встановили, що 44-річний місцевий житель перевозив лісодеревину бука без відповідних документів.
Автомобіль із вантажем вилучено та поміщено на територію Вижницького відділення поліції.
За вказаним фактом слідчі внесли відомості до Єдиного реєстру досудових розслідувань за частиною 1 статті 246 (Незаконна порубка або незаконне перевезення, зберігання, збут лісу) Кримінального кодексу України.
