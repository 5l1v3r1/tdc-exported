
# Πώς να κλείσουμε διαμονή μέσω διαδικτύου με ασφάλεια (vid)

Published at: **2019-11-06T13:11:00+00:00**

Author: **SigmaLive**

Original: [SIGMALIVE](https://www.sigmalive.com/news/local/595992/pos-na-kleisoume-diamoni-meso-diadiktyou-me-asfaleia-vid)

Νέους τρόπους για να ξεγελούν τα θύματά τους μέσω διαδικτύου, φαίνεται πως βρήκαν επιτήδειοι, με την Αστυνομία να διερευνά αρκετές υποθέσεις και να κρούει τον κώδωνα του κινδύνου για το κοινό. Το τελευταίο χρονικό διάστημα, το Γραφείο Καταπολέμησης Ηλεκτρονικού Εγκλήματος, έγινε δέκτης αρκετών καταγγελιών, από πολίτες που φέρονται να εξαπατήθηκαν και να έχασαν χρήματα, στην προσπάθειά τους να ενοικιάσουν οικίες, διαμερίσματα ή άλλα τουριστικά καταλύματα, μέσω διαδικτύου.   Μιλώντας στην εκπομπή του ΣΙΓΜΑ «Μεσημέρι και Κάτι», ο Ειδικός σε θέματα Ασφάλειας και Διαδικτύου, Ντίνος Παστός, ανέφερε ότι οι πλατφόρμες σε αυτές τις απάτες δεν εμπλέκονται ούτε επηρεάστηκαν από χάκινγκ.  Κάποιοι επιτήδειοι χρησιμοποίησαν αυτές τις πλατφόρμες, όπως για παράδειγμα το Airbnb για να ξεγελάσουν πιθανούς πελάτες. Διέθεσαν δηλαδή υποτιθέμενες περιουσίες στην πλατφόρμα, σημείωσε.  Ένας πελάτης δεν γνωρίζει εάν είναι αληθινό το κατάλυμα που βλέπει εάν δεν υπάρχουν κριτικές και σχόλια.  Στην περίπτωση του Airbnb, ξεκαθαρίζεται ότι όλες οι πληρωμές και κρατήσεις δεν πρέπει να γίνονται εκτός της πλατφόρμας, δεν πρέπει να ρισκάρουμε να βγούμε εκτός πλατφόρμας, ανέφερε ο κ.  Παστός.  Όταν όλες οι συνδιαλλαγές έγιναν εντός της πλατφόρμας τότε θα γνωρίζει και ένας τρίτος τι έγινε σε περίπτωση απάτης, πρόσθεσε.  Αν σταλούν απευθείας τα λεφτά στον κάτοχο του καταλύματος θα είναι πολύ δύσκολο να ανακτήσουμε τα χρήματά μας, είπε.  
