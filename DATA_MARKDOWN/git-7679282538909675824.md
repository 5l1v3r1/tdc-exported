
# अयोध्या: घर में मिला मां और बेटी का कंकाल, मचा हड़कंप

Published at: **2019-11-07T18:09:33+00:00**

Author: **हिन्दुस्तान टीम,अयोध्या**

Original: [https://www.livehindustan.com](https://www.livehindustan.com/uttar-pradesh/story-ayodhya-skeleton-of-mother-and-daughter-found-in-house-created-panic-2837497.html)

दिल दहला देने वाली एक घटना गुरुवार की शाम प्रकाश में आई। देवकली के एक मकान में बुजुर्ग मां और बेटी के शव कंकालनुमा मिले हैं। जिससे हड़कम्प मच गया। सूचना पर पहुंची पुलिस पड़ताल शुरू कर दी है। हालांकि कई ऐसे सवाल हैं जो अभी अनुत्तरित हैं।
प्रकरण नगर कोतवाली के देवकाली चौकी क्षेत्र स्थित आदर्श नगर कॉलोनी से जुड़ा है। स्थानीय एक जनप्रतिनिधि की सूचना पर नगर क्षेत्राधिकारी अरविंद चौरसिया, नगर कोतवाली के एसएचओ नितीश कुमार श्रीवास्तव सहित भारी पुलिस अमला पहुंचा। पुलिस ने पड़ताल शुरू की तो दिल दहला देने वाले दृश्य सामने आए। घर के कमरे में लगभग 65 वर्षीया वृद्धा पुष्पा श्रीवास्तव व लगभग 44 वर्षीय अधेड़ विभा श्रीवास्तव का शव पड़ा हुआ था।
जबकि एक अधेड़ महिला लगभग 45 वर्षीय दीपा श्रीवास्तव उनके साथ थी। शव को देखकर इस बात की आशंका जताई जा रही है कि दोनों की मौत लगभग दो माह पूर्व ही हो चुकी है। पुलिस की पड़ताल में इस बात का भी खुलासा हुआ कि यह एक एसडीएम का परिवार है। मृतका एसडीएम की पत्नी व बेटी हैं।  जबकि जिंदा मिली महिला एसडीएम की पुत्री है।
नगर क्षेत्राधिकारी श्री चौरसिया ने बताया कि जिंदा मिली पुष्पा का मेडिकल परीक्षण कराया जा रहा है। हालांकि उसकी मानसिक स्थिति ठीक नहीं पाई गई है। प्रकरण की जांच कराई जा रही है। 
