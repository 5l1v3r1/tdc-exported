
# ΓΑΔΑ: 1.740 συλλήψεις σε 15 ημέρες -Εξιχνιάστηκαν ανθρωποκτονίες, διαρρήξεις και ληστείες

Published at: **2019-11-06T16:14:00+00:00**

Author: ****

Original: [enikos.gr](http://www.enikos.gr/society/682563/gada-1740-syllipseis-se-15-imeres-exichniastikan-anthropoktonies-)

Το δεύτερο δεκαπενθήμερο του Οκτωβρίου, η Γενική Αστυνομική Διεύθυνση Αττικής συνέλαβε 1.740 άτομα για διάφορα εγκλήματα-αδικήματα, εξάρθρωσε οκτώ εγκληματικές οργανώσεις, ενώ εξιχνίασε μία ανθρωποκτονία, μία απόπειρα ανθρωποκτονίας, 126 διαρρήξεις κλοπές, καθώς και 50 ληστείες, σύμφωνα με τον απολογισμό του έργου των υπηρεσιών της.
Από τα 1.740 άτομα που συνελήφθησαν, ένα κατηγορείται για ανθρωποκτονία, 17 για ληστείες, 249 για κλοπές, 237 για ναρκωτικά, 69 για παράβαση της νομοθεσίας περί όπλων, 453 για παράβαση της νομοθεσίας περί αλλοδαπών, 127 με καταδιωκτικά έγγραφα, 13 για απάτες και 547 για διάφορα άλλα αδικήματα.
Όσον αφορά την εξάρθρωση των οκτώ εγκληματικών κυκλωμάτων, τα τρία από αυτά διακινούσαν ναρκωτικά, ενώ τα υπόλοιπα διέπρατταν ληστείες, διαρρήξεις-κλοπές, λαθρεμπορίου, πλαστογραφίας. Επίσης ένα κύκλωμα διακινούσε παράνομα μετανάστες.
Το ίδιο χρονικό διάστημα, βρέθηκαν 62 κλεμμένα αυτοκίνητα και κατασχέθηκαν: 105,81 κιλά κοκαΐνης, 2,81 κιλά ηρωίνης, 96,13 κιλά ακατέργαστης κάνναβης, δύο κιλά κατεργασμένης κάνναβης, 17 περίστροφα, 17 κυνηγητικά όπλα, 54 μαχαίρια, 322 φυσίγγια, 30.956 απομιμητικά προϊόντα, 5.614 συσκευασίες λαθραίων καπνικών προϊόντων, 844.011 ευρώ και 11 οχήματα.
Εξιχνιάσθηκε η ανθρωποκτονία 18χρονου αλλοδαπού που διαπράχθηκε στις 15 Σεπτεμβρίου του 2019 στην Πλατεία Αμερικής
Συνελήφθησαν δύο Έλληνες για κλοπές τσαντών από πεζές γυναίκες σε διάφορες περιοχές της Αττικής. Εξιχνιάσθηκαν τριάντα έξι (36) περιπτώσεις.
Συνελήφθη 45χρονος Έλληνας για κατοχή άνω των 92 κιλών ακατέργαστης κάνναβης
Εξαρθρώθηκε εγκληματική οργάνωση για κατοχή και διακίνηση άνω των 104 κιλών κοκαΐνης
Εξαρθρώθηκε εγκληματικής οργάνωσης τα μέλη της οποίας δραστηριοποιούνταν στην διευκόλυνση της παράνομης εξόδου αλλοδαπών από την επικράτεια, προς χώρες της Ευρώπης.
