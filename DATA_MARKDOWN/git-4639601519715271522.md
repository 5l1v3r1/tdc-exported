
# Χωρίς τέλος οι τουρκικές προκλήσεις : Με δικαστική απόφαση μπορεί να μετατραπεί σε τζαμί η Αγία Σοφία

Published at: **2019-11-05T11:52:58+00:00**

Author: **ΤοΒΗΜΑ Team**

Original: [Το Βήμα Online](https://www.tovima.gr/2019/11/05/politics/xoris-telos-oi-tourkikes-prokliseis-me-dikastiki-apofasi-mporei-na-metatrapei-se-tzami-i-agia-sofia/)

Τις πολυεπίπεδες προκλήσεις της κατά της Ελλάδας συνεχίζει η Τουρκία, καθώς δημοσίευμα της φιλοκυβερνητικής εφημερίδας «Γενί Σαφάκ», επαναφέρει το θέμα της μετατροπής της Αγιάς Σοφιάς σε τζαμί.
Σύμφωνα με το sigmalive.com, όπως αναφέρει η τουρκική εφημερίδα, το Συμβούλιο της Επικρατείας της Τουρκίας αναμένεται να εξετάσει ζήτημα της μετατροπής του μουσείου της Μονής της Χώρας -με τα σπουδαία μωσαϊκά- σε τέμενος και η απόφασή του αναμένεται να αποτελέσει προηγούμενο και για άλλα μουσεία, που κατά την οθωμανική αυτοκρατορία λειτουργούσαν ως τζαμιά, μεταξύ των οποίων και η Αγία Σοφία.

        Διαβάστε ακόμη : Αυτοκίνητα - Έρχονται τα πάνω – κάτω στον κλάδο
      
Το γνωστό και ως Kariye Cami είχε μετατραπεί σε μουσείο το 1945 με απόφαση του υπουργικού συμβουλίου της τότε κυβέρνησης. Ωστόσο, σήμερα το Ίδρυμα Προστασίας Ιστορικών Μνημείων και Περιβάλλοντος κατέθεσε αγωγή με αίτημα την ακύρωση της απόφασης του 1945 και τη μετατροπή της Μονής της Χώρας σε τζαμί.
Αν το 10ο τμήμα του Συμβουλίου της Επικρατείας, που θα εκδικάσει την υπόθεση, αποφασίσει υπέρ της μετατροπής πάλι της Μονής της Χώρας σε τέμενος, αυτό -σύμφωνα με την τουρκική εφημερίδα- θα αποτελέσει δεδικασμένο και για την Αγία Σοφία, ώστε να ανοίξει και πάλι ως τζαμί, που αποτελεί πάγιο αίτημα των φανατικών μουσουλμάνων στην Τουρκία.
Η Αγία Σοφία υπενθυμίζεται ότι μετατράπηκε επίσης σε μουσείο με βάση απόφαση του υπουργικού συμβουλίου το 1934, διάταγμα που μπορεί να ανατραπεί δικαστικά και συγκεκριμένα από το Συμβούλιο της Επικρατείας, σύμφωνα τη «Γενί Σαφάκ».
Το Συνταγματικό Δικαστήριο έχει απορρίψει αίτημα για Αγία ΣοφίαΠάντως, πριν από ένα χρόνο, η ανώτατη δικαστική αρχή της Τουρκίας, το Συνταγματικό Δικαστήριο, είχε απορρίψει σχετικό αίτημα που είχε υποβληθεί και πάλι από το ίδιο ίδρυμα και ζητούσε τη λειτουργία της Αγίας Σοφίας ως τζαμί, κλείνοντας την υπόθεση οριστικά και αμετάκλητα.

        Η Σακίρα στην Κύπρο σε καμαρούλα μια σταλιά
      
