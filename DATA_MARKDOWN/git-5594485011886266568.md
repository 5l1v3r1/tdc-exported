
# Възелът Брекзит се затяга още повече: Три партии се наговориха да…

Published at: **2019-11-07T09:21:00+00:00**

Author: ****

Original: [Blitz.bg](https://blitz.bg/svyat/vzelt-brekzit-se-zatyaga-oshche-poveche-tri-partii-se-nagovorikha-da_news707893.html)

https://blitz.bg/svyat/vzelt-brekzit-se-zatyaga-oshche-poveche-tri-partii-se-nagovorikha-da_news707893.html Blitz.bg
Либералдемократическата партия на Великобритания постигна споразумение с уелската „Плайд Камри“ и „Зелени“ за тактическо гласуване за предотвратяване на Брекзит на предстоящите предсрочни парламентарни избори в Обединеното кралство, предават световните агенции. „Радваме се, че е постигнато споразумение. Това е важен момент за всички хора, които искат да подкрепят кандидатите, поддържащи членството в ЕС в цялата страна“, заяви Джо Суинсън от ръководството на партията. Според информацията споразумението може да засяга 60-70 от 650 избирателни секции. Тактическото гласуване в този случай ще означава, че кандидатите на всяка от трите партии няма да се противопоставят на претендента за депутатски мандат сред противниците на Брекзит, който има най-реалните шансове да влезе в Камарата на общините. Чрез предсрочни избори премиерът и лидер на управляващата Консервативна партия Борис Джонсън възнамерява да преодолее безизходицата при постигането на споразумение за Брекзит. Обединеното кралство трябваше да напусне ЕС на 29 март 2019 г., т.е. две години след като представи писмено известие за оттегляне от Общността. Депутати от Камарата на общините обаче три пъти отхвърлиха проектоспоразумението за условията на споразумението, постигнато от Брюксел и правителството, водено от вече бившия премиер Тереза Мей. В резултат на това ЕС се съгласи да отложи Брекзит първо за април или май, а след това за 31 октомври, а Мей бепринудена да подаде оставка.Джонсън, който я замени, настоя страната да напусне ЕС на 31 октомври със или без сделка, но поради закон, приет от парламента, на 19 октомври беше принуден да изпрати искане до Европейския съвет за ново отлагане на Брекзит - до 31 януари 2020 г. ЕС го предостави на Лондон, пише „Фокус“. 
