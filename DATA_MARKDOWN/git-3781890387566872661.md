
# โสด สวย รวยมาก'แอฟ' ถอย'รถป้ายแดง'ทีเดียว2คัน

Published at: **2019-11-07T05:20:00+00:00**

Author: ****

Original: [เดลินิวส์](https://www.dailynews.co.th/entertainment/740420)


        แอฟ-ทักษอร ทำแฟนคลับฮือฮา หลังถอยรถใหม่สองคันรวด
      
ตั้งแต่กลับมาใช้สถานะโสดอีกครั้ง ก็ดูชีวิตของนางเอกสาวคนดัง แอฟ-ทักษอร ภักดิ์สุขเจริญ จะดีขึ้นอย่างมาก เพราะมีเวลาได้ท่องเที่ยวและใช้เวลากับลูกสาว น้องปีใหม่ อย่างเต็มที่แถมก่อนหน้านี้สาวแอฟยังถอยรถไปขับเล่นๆมาแล้วหนึ่งคัน ล่าสุดสาวแอฟก็ทำเอาแฟนๆฮือฮาอย่างมาก หลังเจ้าตัวโพสต์อินสตาแกรมยืนคู่รถสีดาวและสีดำป้ายแดง พร้อมแคปชั่นว่า “ถอยคู่แฝดขาว-ดำพร้อมกันไปเลยค่ะ คันนึงไว้รับส่งหนูปีไปโรงเรียน อีกคันคุณยายไว้ขับไปหัวหิน คราวนี้สัมภาระเยอะแค่ไหนก็ไม่ใช่ปัญหา รถจุทั้งของทั้งคนได้เต็มที่จริงๆค่ะ” พอสาวแอฟลงรูปไป ก็มีชาวเน็ตมากดไลค์ พร้อมคอมเมนต์ อาทิ น่ารักมาก , แม่แอฟ รวยและสวยมาก , ชอบแม่เราสวย , แม่แอฟน่ารัก , รถรวยๆเฮงๆนะคะแม่ ฯลฯ
แหม...ถ้าไม่ใช้คำว่าสวยและรวยมากก็ไม่รู้จะใช้คำไหนเลยจ้าขอขอบคุณภาพประกอบจากอินสตาแกรม @aff_taksaorn
 
