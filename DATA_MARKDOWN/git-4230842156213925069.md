
# Перехід на зимовий час: США та Канада приєдналися до України

Published at: **2019-11-03T10:22:56+00:00**

Author: ****

Original: [ФАКТИ](https://fakty.com.ua/ua/lifestyle/20191103-perehid-na-zymovyj-chas-ssha-ta-kanada-pryyednalysya-do-ukrayiny/)

США, Канада та прикордонні міста північної Мексики вночі 3 листопада перейшли на зимовий час.
3 листопада о 2.00 за місцевим часом у США, Канаді та північних прикордонних містах Мексики стрілки годинників перевели на годину назад.
Водночас у Сполучених Штатах час не змінюється на Гаваях, на більшій частині штату Арізона, а також в американській частині Самоа, Гуам, Пуерто-Ріко, Північних островах Марина, Малих віддалених островах та Віргінських островах.
Читайте: Перехід на зимовий час 2019: список країн, що переводять годинники
На літній час США повернуться у неділю 8 березня 2020 року.
У Канаді час також змінюється не скрізь. Годинники не переводять у провінції Саскачеван, у кількох містах провінцій Онтаріо та Британській Колумбії, в східних районах Квебеку та на острові Саутгемптон.
Нагадаємо Україна перейшла на зимовий час тиждень тому – вночі 27 жовтня.
Джерело: Time and Date
