
# دشمنان با ترویج خرافات به دنبال تخاصم بین مسلمانان هستند

Published at: **2019-11-07T12:12:00+00:00**

Author: ****

Original: [شبکه اطلاع رسانی راه دانا](http://www.dana.ir/news/1545425.html/%D8%AF%D8%B4%D9%85%D9%86%D8%A7%D9%86-%D8%A8%D8%A7-%D8%AA%D8%B1%D9%88%DB%8C%D8%AC-%D8%AE%D8%B1%D8%A7%D9%81%D8%A7%D8%AA-%D8%A8%D9%87-%D8%AF%D9%86%D8%A8%D8%A7%D9%84-%D8%AA%D8%AE%D8%A7%D8%B5%D9%85-%D8%A8%DB%8C%D9%86-%D9%85%D8%B3%D9%84%D9%85%D8%A7%D9%86%D8%A7%D9%86-%D9%87%D8%B3%D8%AA%D9%86%D8%AF)

تولیت مسجد مقدس جمکران گفت: دشمنان با حرکاتی سعی دارند در این ایام کارهای زشت و ناپسند را انجام دهند تا وسیله ای برای تخاصم بین مسلمانان باشد که باید این خرافات از فضای جامعه محو شود.
به گزارش شبکه اطلاع رسانی راه دانا؛ به نقل از پایگاه خبری تحلیلی قم فردا، حجت الاسلام محمد حسن رحیمیان در صبحگاه مشترک نیروهای مسلح استان قم با عنوان عهد سربازی که در مسجد مقدس جمکران برگزارشد طی سخنانی اظهار کرد: با عنایت به این روز باید خرافاتی که مد نظر دشمنان است تحت الشعاع این مراسم های که در سراسر کشور برگزار می شود قرار گیرد.تولیت مسجد مقدس جمکران تصریح کرد: در این روز مبارک همه اقشار مختلف باید  خودشان را  ملزم به آنچه در دعای عهد میخوانیم بدانند و با ایشان و با نائبش تجدید عهد کنند.وی افزود: در بین ائمه سید الشهدا و امام زمان(عج) محبوبیت فراگیرتری بین مسلمانان وغیر مسلمانان دارند باید در سایه ولایت و دوستی و محبت به امام زمان (عج) وحدت و ائتلاف بین شیعیان، مسلمانان و آزادگان را تحکیم کنیم.رحیمیان بیان کرد: دشمنان با حرکاتی سعی دارند در این ایام  کارهای زشت و ناپسند را  انجام دهند تا وسیله ای برای تخاصم بین مسلمانان باشد که باید این خرافات از فضای جامعه محو شود و وحدت بین شیعیان و ائتلاف و دوستی بین مسلمان جهان  و همه نیروهای مومن انقلاب ایجاد شود.انتهای پیام/
