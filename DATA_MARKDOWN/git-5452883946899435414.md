
# Al Castello di Taurasi Christmas Wine Fest

Published at: **2019-11-01T11:20:00+00:00**

Author: **Redazione**

Original: [AvellinoToday](http://www.avellinotoday.it/eventi/castello-taurasi-christmas-wine-fest.html)

Tutti i weekend dal 6 al 22 Dicembre tra i suggestivi vigneti e le colline irpine, troverai un Castello medioevale che si anima davvero con lo spirito del Natale.Il borgo di Taurasi, insieme al suo castello, sono il luogo dove nasce e da cui prende il nome il celebre vino, fiore all'occhiello italiano a livello mondiale. Per il mese di dicembre avrai la possibilità di assaporarlo in un modo molto originale: un salto indietro nel tempo per una festa epica di intrattenimento con i nostri personaggi e musicisti medioevali. Prendi il tuo posto in prima fila ed assisti agli antichi balli in abiti storici o scendi nel cortile del castello mentre i cavalieri feudali combattono sotto l’albero di Natale gigante.Dai prodotti tipici dell’Irpinia alle passeggiate nei vigneti e nei pittoreschi vicoli del borgo; dalle botteghe artigiane alle storie della buona notte, dai vini locali ai presepi della tradizione; c'è qualcosa per deliziare adulti e bambini di tutte le età nel castello di Natale. Tra i magici vigneti di Taurasi (Av) ed i panorami innevati dei Monti Picentini, potrai vivere un Natale indimenticabile pieno di emozioni e ricordi duraturi.Dall'8 Novembre, saranno in vendita online tutti i biglietti per il Christmas Wine Fest 2019, fino ad esaurimento degli ingressi disponibili.Date della manifestazione: 6, 7, 8, 13, 14, 15, 20, 21, 22 Dicembre 2019
