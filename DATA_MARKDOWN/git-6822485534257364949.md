
# علی مطهری: با یک دانشجوی پسر شوخی کردم

Published at: **2019-11-05T01:01:00+00:00**

Author: ****

Original: [جامعه خبری تحلیلی الف](https://www.alef.ir/news/3980814012.html)

علی مطهری با انتشار مطلبی در صفحه شخصی‌اش در فضای مجازی عنوان کرده که فیلمی که از او منتشر شده شیطنت‌آمیز بوده و وی با یک دانشجوی پسر شوخی کرده است.
به گزارش تسنیم، علی مطهری نماینده مردم تهران در مجلس شورای اسلامی در مراسم «انقلاب اسلامی و تعامل با دنیا» که به مناسبت یوم‌الله 13 آبان و روز مبارزه با استکبار توسط بسیج دانشجویی دانشگاه شهید بهشتی برگزار شد، حضور یافت و در واکنش به یکی از دانشجویان حاضر در سالن که خطاب به وی گفت: «آقای مطهری لطفاً قرص ضدفراموشی به‌همراه داشته باشید»، گفت: من همیشه و همه نوع قرصی دارم؛ من حتی برای شما قرص ضدبارداری هم دارم!
براساس این گزارش، فیلم انتقاد این دانشجو( که گفته می‌شد دختر است) از علی مطهری و نیز پاسخ وی، به همراه صوت آن امروز در فضای مجازی منتشر شده است، اما حالا علی مطهری با انتشار مطلبی در کانال تلگرامی‌اش عنوان کرده که صحبت‌هایش خطاب به یک دانشجوی پسر بوده است.
