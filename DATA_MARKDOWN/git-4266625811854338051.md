
# В Станиці Луганській розпочали монтаж другої металоконструкції моста

Published at: **2019-11-02T20:27:00+00:00**

Author: ****

Original: [ZIK.UA](https://zik.ua/news/2019/11/02/v_stanytsi_luganskiy_rozpochaly_montazh_drugoi_metalokonstruktsii_mosta_1682383)


        В Станиці Луганській 2 листопада розпочали монтаж другої металоконструкції автомобільного мосту через річку Сіверський Донець.
      
Про це повідомила пресслужба Луганської обласної державної адміністрації.
Зазначили, що першу металоконструкцію – діафрагму – змонтували 31 жовтня.
«Сьогодні, 2 листопада, підготовчі роботи з відновлення зруйнованого прольоту моста через річку Сіверський Донець поблизу КПВВ «Станиця Луганська» в 7:40 продовжили 10 представників ТОВ «Укртрансміст». В роботі вони задіяли бортову машину, автопідйомник та автокран. До зварювальним роботам приєдналися п’ять осіб. Працівники «Укртрансмосту» займалися посиленням діафрагми мостової опори № 7, а також обробкою металоконструкцій прольоту мосту за допомоги піскоструминного апарату. О 10:55 на будівельний майданчик доставили 40-тонний кран для проведення основних монтажних робіт елементів металевих конструкцій», – йдеться у повідомленні.
Нагадаємо, голова Луганської обласної державної адміністрації Віталій Комарницький запевнив, що зруйнований міст через Сіверський Донець в районі Станиці Луганської відновлять згідно з планом – до 27 листопада 2019 року.
