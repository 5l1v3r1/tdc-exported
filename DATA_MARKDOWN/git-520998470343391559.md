
# У ДТП в Мамаївцях постраждали два водії і 2-річна дівчинка

Published at: **2019-11-02T13:32:00+00:00**

Author: ****

Original: [Погляд](https://pogliad.ua/news/bukovina/u-dtp-v-mamayivcyah-postrazhdali-dva-vodiyi-i-2-richna-divchinka-379717)

Як раніше писав pogliad.ua, 1 листопада 2019 року, приблизно о 16.00, на спецлінію «102» надійшло повідомлення про дорожньо-транспортну пригоду з потерпілими на автодорозі в селі Мамаївці.
На місці події слідчо-оперативна група Кіцманського відділу поліції з’ясувала, що 63-річний водій автомобіля «Toyota Corolla» не впорався з керуванням і допустив зіткнення з «BMW» під керуванням 21-річного жителя Заставнівського району.
Під час автопригоди обидва водії отримали травми голови і були доставлені до лікарні. Медична допомога знадобилася і дворічній пасажирці «Toyota Corolla», яка поранила підборіддя. Після надання допомоги лікарі відпустили дитину додому.
За вказаним фактом слідчі розпочали кримінальне провадження за ознаками частини 1 статті 286 (Порушення правил безпеки дорожнього руху або експлуатації транспорту особами, які керують транспортними засобами) Кримінального кодексу України. Проводиться досудове розслідування, для з’ясування причин і обставин автопригоди, призначено низку експертиз. Про це повідомляє відділ комунікації поліції Чернівецької області.
