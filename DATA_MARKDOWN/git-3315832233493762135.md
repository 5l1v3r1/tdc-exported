
# Doi koala, salvaţi din incendiile din Australia

Published at: **2019-11-04T07:54:57+00:00**

Author: **Jurnal.md**

Original: [Jurnal.md](http://jurnal.md/ro/news/5c7f173ec34a391b/doi-koala-salvati-din-incendiile-din-australia.html?utm_source=RSS&utm_medium=RSS&utm_campaign=RSS)


        Doi koala au putut fi salvaţi sâmbătă din incendiile care afectează coasta de est australiană, însă alte sute sunt ameninţaţi de flăcări, potrivit serviciilor veterinare, citate de AFP.
      
De o săptămână, flăcările au distrus mii de hectare din această zonă de tufişuri tipică populaţiilor, "foarte rare", de koala, iar autorităţile se tem că mulţi dintre ei ar putea pieri în aceste incendii.
"Au rămas fără apă de mai multe zile, nu mai există frunze din care îşi extrag 65% din apa lor", a explicat Sue Ashton, directoarea spitalului veterinar din Port Macquarie, unde au fost transportate sâmbătă cele două exemplare salvate.
Primul koala care a primit numele 'Corduroy Paul', a fost descoperit deshidrat, strâns ghem pe pământ la 400 km nord de Sydney.
Tânărul koala, cu greutatea de 5 kg, "se simte acum foarte bine", a declarat pentru AFP Sue Ashton, precizând că un alt marsupial, o femelă care a primit numele 'Anwin', a fost transportată tot în stare de deshidratare.
Alte patru exemplare au fost reperate în zonă şi ar trebui recuperate în cursul zilei de duminică, a informat spitalul veterinar.
Peste 60 de focare sunt în continuare active în statul New South Wales, afectat de o secetă prelungită.
Pompierii, sprijiniţi de mijloace arene, luptă cu flăcările în regiunea Port Macquarie.
"Cangurii, wallabie, sau cerbii daim sunt rapizi şi pot fugi din calea flăcărilor, nu însă şi koala", explicat pompierul Terry Hill.
Populaţiile de koala sunt, de asemenea, decimate de deforestările agricole care le ameninţă habitatul.
