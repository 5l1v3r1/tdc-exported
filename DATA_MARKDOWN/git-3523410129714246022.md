
# 
        عرضه اولیه آرامکو در بازارهای خارجی یکسال زمان می‌برد
      

Published at: **2019-11-06T22:08:00+00:00**

Author: **بولتن نیوز | bultannews.com**

Original: [بولتن نیوز | bultannews.com](https://www.bultannews.com/fa/news/638552/%D8%B9%D8%B1%D8%B6%D9%87-%D8%A7%D9%88%D9%84%DB%8C%D9%87-%D8%A2%D8%B1%D8%A7%D9%85%DA%A9%D9%88-%D8%AF%D8%B1-%D8%A8%D8%A7%D8%B2%D8%A7%D8%B1%D9%87%D8%A7%DB%8C-%D8%AE%D8%A7%D8%B1%D8%AC%DB%8C-%DB%8C%DA%A9%D8%B3%D8%A7%D9%84-%D8%B2%D9%85%D8%A7%D9%86-%D9%85%DB%8C%E2%80%8C%D8%A8%D8%B1%D8%AF)

به گزارش بولتن نیوز، سه منبع آگاه خبر دادند که دولت عربستان در نظر دارد در ۱۱ سپتامبر ۲ درصد از سهام خودد را در بورس‌های داخلی این کشور عرضه کند، اما محدودیت‌هایی که برای فروش آینده سهام وضع کرده است نشان می‌دهد که عرضه اولیه بین‌المللی سهام این شرکت حداقل تا یک سال دیگر انجام نخواهد شد.
منابع می‌گویند قیمت‌گذاری نهایی سهام آرامکو در ۵ دسامبر انجام خواهد شد و انتظار می‌رود معاملات سهام آرامکو در بورس ریاض، ۶ روز پس از این تاریخ آغاز شود.
طبق آن‌چه این منابع اگاه خبر داده‌اند، دولت سعودی پس از آغاز خریدوفروش سهام آرامکو در بورس‌های داخلی عربستان، با ممنوعیت فروش یک ساله سهام بیشتر این شرکت مواجه خواهد شد. این یعنی احتمالا عرضه اولیه بین‌المللی سهام آرامکو در سال ۲۰۲۰ انجام نخواهد شد.
روز یکشنبه آرامکو در بیانیه‌ای اعلام کرده بود که خریداران سهام این شرکت فعلا قادر نخواهند بود آن را بفروشند و واگذار کنند و سهام جدیدی عرضه نخواهد شد. اما اطلاعی از دوره بسته شدن سهام داده نشده بود.
