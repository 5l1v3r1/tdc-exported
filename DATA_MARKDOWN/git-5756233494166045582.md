
# پاسخ موسوی به سخنگوی وزارت خارجه آمریکا

Published at: **2019-11-02T18:57:00+00:00**

Author: ****

Original: [اخبار روز ایران و جهان | آفتاب نیوز](https://aftabnews.ir/fa/news/619498/%D9%BE%D8%A7%D8%B3%D8%AE-%D9%85%D9%88%D8%B3%D9%88%DB%8C-%D8%A8%D9%87-%D8%B3%D8%AE%D9%86%DA%AF%D9%88%DB%8C-%D9%88%D8%B2%D8%A7%D8%B1%D8%AA-%D8%AE%D8%A7%D8%B1%D8%AC%D9%87-%D8%A2%D9%85%D8%B1%DB%8C%DA%A9%D8%A7)


        سخنگوی وزارت امورخارجه کشورمان خطاب به همتای آمریکایی خود تاکید کرد: تا زمانی‌که یاد بگیرید با ملت ایران با احترام سخن بگوئید در برابر فشارهای شما تاب می‌آوریم.
      

        آفتاب‌‌نیوز :
      
سید عباس موسوی، سخنگوی وزارت امورخارجه جمهوری اسلامی ایران در پاسخ به مورگان اورتاگوس سخنگوی وزارت امور خارجه آمریکا در توئیتر خود نوشت: فشار حداکثری شما با تاب آوری حداکثری، تدبیر و امید ما خنثی می شود. ما از این مرحله دشوار هم با افتخار مانند چهار دهه گذشته عبور خواهیم کرد تا زمانی که یاد بگیرید با ملت ایران با احترام سخن بگوئید و به تعهدات خود بازگردید.
اورتاگوس روز گذشته در توئیتی با اشاره به تحریم‌های جدید آمریکا علیه بخش عمرانی کشورمان، آن را اقدامی دیگر در ادامه سیاست فشار حداکثری بر ایران دانست.
