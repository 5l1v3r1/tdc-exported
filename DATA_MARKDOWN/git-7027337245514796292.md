
# خانه سینما کارگروه ویژه راهبردی تشکیل داد

Published at: **2019-11-05T00:00:00+00:00**

Author: **عصر ايران**

Original: [عصر ايران](https://www.asriran.com/fa/news/697034/%D8%AE%D8%A7%D9%86%D9%87-%D8%B3%DB%8C%D9%86%D9%85%D8%A7-%DA%A9%D8%A7%D8%B1%DA%AF%D8%B1%D9%88%D9%87-%D9%88%DB%8C%DA%98%D9%87-%D8%B1%D8%A7%D9%87%D8%A8%D8%B1%D8%AF%DB%8C-%D8%AA%D8%B4%DA%A9%DB%8C%D9%84-%D8%AF%D8%A7%D8%AF)

خانه سینما با انتشار اطلاعیه ایی از شکل گیری کار گروه ویژه راهبردی این نهاد صنفی خبر داد.
به گزارش عصرایران به نقل از روابط عمومی خانه سینما، خانه سینما در ادامه کوشش همه جانبه برای پی گیری خواسته‌های صنفی، حقوقی و قانونی اهالی سینما، کار گروه ویژه راهبردی خود را تشکیل داد. این کارگروه در نخستین جلسه، تصمیم گرفت تا اهداف زیر را با شتاب هرچه تمام تر دنبال کند:
یک) مقابله با رفتارها و اعمال فراقانونی و برخوردهای سلیقه ای با فیلم ها، موانع تولید و پخش آثار سینمایی و نگاه ملوک الطوایفی به مقوله سینما.
دو) برگزاری همایش تخصصی برای پاسخی منطقی و قانونی و حقوقی به این پرسش: قواعد حقوقی و قانونی مترتب بر فعالیت های سینمای کدام است؟
بدیهی است نتایج بررسی ها بزودی از سوی کارگروه اعلام خواهد شد.
