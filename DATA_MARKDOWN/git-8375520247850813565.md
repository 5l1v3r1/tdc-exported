
# Ілон Маск пожертвував мільйон доларів на висадку мільйона дерев

Published at: **2019-11-02T10:27:37+00:00**

Author: ****

Original: [ГЛАВКОМ](https://glavcom.ua/world/observe/ilon-mask-pozhertvuvav-milyon-dolariv-na-visadku-milyona-derev-636528.html)

Американський бізнесмен Ілон Маск підтримав екологічну кампанію #TeamTrees, спрямовану на висадку дерев та відновлення вирубаних лісів. Він пожертвував у фонд ініціативи мільйон доларів.
Як повідомляє Forbes, кампанію #TeamTrees запустили блогер Джиммі Дональдсон і організація Arbor Day Foundation.
Її волонтери раніше висаджували дерева на місці лісових пожеж в США.
Мета нової ініціативи – зібрати гроші на посадку 20 мільйонів дерев до кінця 2020 року.
За правилами кампанії, вартість посадки одного дерева становить один долар. До ініціативи долучилися безліч блогерів, вже до вечора 29 жовтня вдалося зібрати $6 мільйонів.
Ілон Маск звернув увагу на твіт Дональдсона і зацікавився ініціативою. В коментарях йому пояснили суть кампанії. Наступного дня бізнесмен повідомив про своє рішення підтримати #TeamTrees.
«Добре, звучить законно, пожертвую на 1 млн дерев», — повідомив він у Twitter.
