
# WhatsApp: ora potete impedire l'aggiunta ai gruppi, ecco come

Published at: **2019-11-06T00:00:00+00:00**

Author: **Simone Pettine**

Original: [Multiplayer.it](https://multiplayer.it/notizie/whatsapp-ora-potete-impedire-laggiunta-ai-gruppi-ecco-come.html)

Da mesi, ormai, WhatsApp sta testando la sua nuova funzione, che permetterà di controllare se e quali contatti avranno la possibilità di aggiungervi o meno ai gruppi. Qualcosa comincia a muoversi in queste ore, segno che la feature è forse finalmente in dirittura d'arrivo. Nel dettaglio, pare sia ora possibile impedire l'aggiunta ai gruppi da parte di alcuni dei propri contatti presenti in rubrica su WhatsApp. Se vi state chiedendo come fare, agite in questo modo: recatevi in Impostazioni, poi alla voce Account, quindi Privacy, Gruppi e scegliete manualmente a quali contatti negare la facoltà di aggiungervi o meno. Ricordiamo che durante la fase di test della funzionalità su WhatsApp si poteva soltanto negare a tutti l'aggiunta ai gruppi; ora la feature viene maggiormente sfumata, senza soluzioni drastiche. Volendo potrete comunque selezionare anche tutti i contatti in un colpo solo.
