
# Скільки грошей перераховували до України з-за кордону в 2014-2019 роках

Published at: **2019-11-05T15:45:33+00:00**

Author: ****

Original: [Слово і Діло](https://www.slovoidilo.ua/2019/11/05/infografika/finansy/skilky-hroshej-pereraxovuvaly-ukrayiny-kordonu-2014-2019-rokax)


        Обсяг приватних грошових переказів до України з-за кордону збільшується: за півроку до країни вже перевели 5,5 млрд дол. (майже на 5% більше, ніж за аналогічний період 2018-го). Найчастіше гроші на батьківщину українці переказують з Польщі, Чехії та Росії. «Слово і Діло» розібралося докладніше.
      
За перші півроку 2019-го в Україну вже перевели 5,5 млрд дол, це трохи більше, ніж в минулому році. Всього за 2018 рік з інших країн в Україну надійшло 11,1 млрд дол., в 2017-му – 9,3 млрд дол., в 2016-му – 7,5 млрд дол., в 2015-му – 7 млрд дол., в 2014-му – 6,5 млрд дол. З кожним роком обсяг тільки збільшується.
Більшу частину обсягу переказів у першому півріччі 2018-2019 років становить оплата праці за кордоном – 3,6 млрд і 4,1 млрд дол. відповідно. Сума приватних трансфертів склала 1,6 млрд дол. і 1,4 млрд дол. відповідно.
У першому півріччі 2018-го, як і за аналогічний період поточного року, українці найчастіше надсилали гроші з Польщі. Торік за 6 місяців переказали з Польщі 1,66 млрд дол., в цьому році – 1,72 млрд дол. (+ 3,6%). Значно зросли обсяги переказів з Чехії: за перші півроку був 381 млн дол., в цьому – 505 млн дол. (+ 32,5%).
Обсяги переказів із Росії, навпаки, скоротилися: з 561 млн дол. до 498 млн дол.(-11,2%). Також нерідко українці надсилають гроші зі США, Великої Британії та Італії. Значно зріс обсяг переказів з Віргінських Островів, скоротився – з ОАЕ, Сінгапуру і Туреччини.
Нагадаємо, раніше «Слово і Діло» проаналізувало, як змінилися доходи і витрати українців за останні 5 років.
Хочете обговорити цю новину? Долучайтеся до телеграм-чату CHORNA RADA
