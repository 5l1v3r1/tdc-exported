
# Військовим можуть збільшити оклади у 2020 – законопроект

Published at: **2019-11-07T12:25:21+00:00**

Author: ****

Original: [ФАКТИ](https://fakty.com.ua/ua/ukraine/20191107-vijskovym-mozhut-zbilshyty-oklady-u-2020-zakonoproekt/)

Група депутатів від Слуги народу подали до Верховної Ради законопроект, яким пропонується у 2020 році збільшити посадові оклади військовим та оклади за звання, а також прив’язати їх до прожиткового мінімуму.
Законопроект №2343, який зареестровано у парламенті 29 жовтня, передбачає внесенення змін у закон про соціальний і правовий захист військовослужбовців та членів їх сімей, зокрема щодо збільшення окладів.
На даний момент мінімальний посадовий оклад військовослужбовця складає 2 470 грн, а мінімальний оклад за звання солдат – 530 грн.
Читайте: В Україні впали зарплати: кому і на скільки стали менше платити
Проектом держбюжету на 2020 рік передбачено встановлення з 1 січня прожиткового мінімуму на рівні 2 102 грн. У разі ухвалення законопроекту мінімальний посадовий оклад зросте до 4 204 грн, а за званням – до 2 102 грн.
Документ зараз розглядає Комітет з питань національної безпеки, оборони та розвідки.
Нагадаємо, 1 травня 2019 року збільшили виплати учасникам Операції об’єднаних сил.
