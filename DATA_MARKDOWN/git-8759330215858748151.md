
# KV Oostende op de sukkel: “Zulke cruciale fouten nekken ons elke keer”

Published at: **2019-11-05T08:14:00+00:00**

Author: ****

Original: [VP VoetbalPrimeur.be](https://www.voetbalprimeur.be/nieuws/902446/kv-oostende-op-de-sukkel-zulke-cruciale-fouten-nekken-ons-elke-keer-.html)


        KV Oostende is op de sukkel. Na de geruchten over de financiële malaise loopt het ook sportief een pak minder. De kustclub kampt met veel afwezigheden. Hjulsager is net een paar wedstrijden terug in de ploeg.
      
KV Oostende ging ten onder tegen STVV met 1-0. “Aanvankelijk stond de organisatie goed, maar in de tweede helft lopen we opnieuw tegen een dom doelpunt aan. We verliezen de bal op het middenveld terwijl iedereen vooruit loopt waardoor de ganse ploeg uit positie loopt. Zulke cruciale fouten nekken ons keer op keer”, wordt Hjulsager geciteerd door Het Nieuwsblad.
“Het is niet zo dat de tegenstander elke week zoveel beter is. Vaak gaat het om details of foutjes. “Het belangrijkste is de focus op onszelf, want we hebben al getoond dat we goed kunnen voetballen en in staat zijn om degelijke matchen te spelen. De trainer kan zijn ploeg nog zo goed zetten, wij moeten nog steeds presteren op het terrein”, klinkt het.
