
# Formațiunea „Partidul Nostru”: „Într-un sat din raionul Edineț procesul verbal a fost completat cu cerneală care dispare”

Published at: **2019-11-06T14:56:32+00:00**

Author: **Jurnal.md**

Original: [Jurnal.md](http://jurnal.md/ro/news/cf65d6e198942974/formatiunea-partidul-nostru-intr-un-sat-din-raionul-edinet-procesul-verbal-a-fost-completat-cu-cerneala-care-dispare.html?utm_source=RSS&utm_medium=RSS&utm_campaign=RSS)


        Membrii formațiunii „Partidul Nostru” susțin că înscrisurile din procesul-verbal al turului doi de scrutin din satul Terebna, Edineț, au fost făcute cu două feluri de cerneală, una dintre care la încălzire dispare.
      
„Descoperirea a fost făcută de Corneliu Moraru de la Partidul Nostru, contracandidatul socialistului Valentin Țîțanu, declarat învingător în alegeri. El a depistat acest lucru în procesul de pregătire a actelor ce urmau anexate cererii pentru invalidarea alegerilor de la Terebna, în baza altor încălcări. Mai exact, Corneliu Moraru a fost stupefiat să vadă că după xeroxarea procesului-verbal, unele cifre nu au apărut în copie. Se presupune că acestea au dispărut în urma procesului de încălzire”, informeză PN printr-un comunicat de presă.
O dovadă în acest sens a fost prezentată la conferința de presă organizată astăzi de PN, este vorba despre o înregistrare video, în care candidatul formațiunii „Partidul Nostru” demonstrează cum rând pe rând dispar mai multe înscrisuri făcute în document la o ușoară apropiere a flăcării unei brichete. Moraru demonstrează, de asemenea, că înscrisurile cu un pix cu mină obișnuită nu dispar sub influența căldurii.
