
# 90 Hz bude na displeji Pixelů 4 častěji. Změnu přináší listopadová aktualizace

Published at: **2019-11-05T18:30:00+00:00**

Author: **Michal Pavlíček**

Original: [mobilenet.cz](https://mobilenet.cz/clanky/90-hz-bude-na-displeji-pixelu-4-casteji-zmenu-prinasi-listopadova-aktualizace-39356)


           •  90Hz zobrazení již nebude tolik závislé na jasu displeje    •  Zcela bez omezení pak bude displej u Pixelu 4 XL
      
Nejnovější Pixely 4 od Googlu se mohou pochlubit AMOLED displeji s 90Hz obnovovací frekvencí. První testy však ukázaly, že telefony udržují 90Hz technologii v chodu pouze v případech, kdy jas displeje neklesne pod hranici 77 %. Jakmile se tak stalo, došlo k automatickému snížení obnovovací frekvence na běžných 60 Hz. Tento problém se rozhodl Google promptně řešit a výsledky přináší listopadová aktualizace, která se v těchto dnech na Pixely 4 šíří.
Po aktualizaci, o které informuje xda-developers.com, se chování Pixelů 4 zlepší, avšak výsledky jsou různé. V každém případě si 90Hz technologie užijete mnohem více. Menší Pixel 4 bude udržovat 90 Hz zapnutých, dokud jas neklesne pod hranici 42 %, přičemž okolní prostředí na to nebude mít žádný vliv. U většího Pixelu 4 XL je situace o poznání lepší, v jeho případě si 90 Hz můžete zapnout bez ohledu na úroveň jasu. Co vězí za rozdílným metrem Googlu na zapnutí 90Hz technologie zůstává otázkou. Je možné, že Google chce ušetřit slabší baterii u Pixelu 4.
Alternativním řešením, jak si užívat 90Hz technologie u displeje, je zapnutí režimu „Vynucení 90 Hz“ v možnostech pro vývojáře. Následně již telefon automaticky nebude přepínat na 60 Hz. Toto nastavení je však logicky hluboko skryté a pro běžné uživatele složitě dostupné.

        Přejít do katalogu
      

        Přejít do katalogu
      
