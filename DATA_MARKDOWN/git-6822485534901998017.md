
# درخواست اروپا برای انتقال ۱۳ هزار داعشی به عراق

Published at: **2019-11-02T23:24:00+00:00**

Author: ****

Original: [جامعه خبری تحلیلی الف](https://www.alef.ir/news/3980811217.html)

یک منبع سیاسی عراقی از درخواست مسئولان اروپایی برای انتقال ۱۳ هزار داعشی از سوریه به عراق خبر داد.
به گزارش ایسنا، این منبع به روسیاالیوم گفت: مسئولان اروپایی اخیرا به عراق سفر کرده و از مسئولان این کشور خواسته‌اند داعشی‌های موجود در سوریه را به عراق منتقل و آنها را محاکمه کنند اما بغداد این درخواست را نپذیرفته است.
دولت بغداد دلیل مخالفت خود با درخواست اروپایی‌ها را این مساله اعلام کرده است که نمی‌خواهد کسانی را که در خاکش مرتکب جنایت نشده‌اند، محاکمه کند.
