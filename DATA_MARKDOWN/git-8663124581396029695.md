
# Експрес на ЛЧ: граємо коефіцієнт 3.00

Published at: **2019-11-05T12:20:00+00:00**

Author: **Михайло Кузьменко**

Original: [Рейтинг Букмекерів](https://bookmaker-ratings.com.ua/tips/ekspres-na-lch-grayemo-koefitsiyent-3-00/)

Свою увагу сьогодні хочемо зосередити на зустрічах «Динамо» Загреб – «Шахтар» та «Байєр» – «Атлетіко Мадрид». В обох випадках для суперників фактично вирішується майбутнє із шансами на вихід із групи. В таких безкомпромісних зустрічах очікую на обмін голами, адже визначити явного фаворита досить складно. Граємо двійник із коефіцієнтом 3.00.

        22:00, 06 лис 2019
      

        «Динамо» Загреб – «Шахтар»
      
Лідер чемпіонату Хорватії у рідних стінах приймає лідера УПЛ. У обох команд по чотири очка в групі «С». Цікаво, але господарі ще жодного разу не перемагали гостей: одна нічия та дві поразки.

        Вгадавши точний рахунок цього матчу та гри «Боруссія» Дортмунд – «Інтер» ви можете виграти 1000 доларів у конкурсі від «Рейтингу Букмекерів». Переходьте на конкурсну сторінку для участі.
      
«Динамо» Загреб на рідному «Максимірі» не програє із весни 2019 року. Хорвати тут шість матчів поспіль навіть не пропускають. Розгром «Аталанти» 4:0 не просто здивував усю футбольну Європу, а і продемонстрував відмінну зіграність команди Ненад Б’єлиці. Нагадаю, у кваліфікації до групового етапу «Динамо» вдома обіграв «Сабуртало» 3:0 та «Русенборг» 2:0, розписав мирову 1:1 проти «Ференцвароша». Сьогоднішня перемога над «Шахтарем» відкриє перед хорватами відмінні шанси на вихід із групи у плей-оф.
«Шахтар» вилетів від «Динамо» Київ із Кубка України. Вперше за десять років «Гірники» не зіграють у фінальних матчах трофею. Ця невдача по-спортивному розлютила колектив Каштру. Португалець у останній виграній грі УПЛ проти «Карпат» 3:0 провів повну ротацію складу. Проти хорватського «Динамо» вийдуть усі лідери в оптимальних фізичних кондиціях. Лише Коноплянка та Соломон поза заявкою.
Харківська мирова 2:2 продемонструвала чималі проблеми обох суперників у захисті. Все ж, з лініями нападу та створенням гольових моментів все у повному порядку. Дійсно, якщо «Сіті» знову повторно обіграє «Аталанту» у паралельній грі, то саме тріумфатор нашого матчу на 80% гарантуватиме собі другу путівку у плей-оф. Саме тому я очікую на черговий захоплюючий поєдинок із взаємним обміном голами. За даний маркет БК Favbet пропонує нам коефіцієнт 1.63.

        «Байєр» – «Атлетіко Мадрид»
      
Матч-життя очікує сьогодні на господарів. Поразка «Байєра» поставить хрест на шансах німецької команди поборотися за вихід у плей-оф. У свою чергу «Атлетіко Мадрид» у разі свого успіху та поразки «Локомотива» від «Ювентуса» гарантує собі путівку до раунду на виліт.
«Байєр» перебуває зараз у критичному становищі. Підопічні Петера Боша зазнали трьох поразок у групі ЛЧ. В Бундеслізі після десяти зіграних турів «Фармацевти» мають лише 15 очок, посідаючи незвичне для себе десяте місце. Остання поразка вдома 1:2 від «Боруссії» Менхенгладбах в котре продемонструвала серйозні проблеми господарів. Єдиний приємний нюанс у плані результативності – на «Бай-Арені» «Червоні» відзначаються у шести матчах поспіль.
«Атлетіко Мадрид» вихідними мав складний виїзд до «Севільї» 1:1. Крім того, для «Матрацників» це буде третя поспіль гостьова битва. Цікаво, але перед цим хлопці Сімеоне теж не змогли залишити свої ворота на замку, пропустивши від «Алавеса» 1:1. Як на мене, то завершення сухої серії Яна Облака можна пояснити травмами ключових захисників Савіча, Хіменеса та Врсалько, знову не допоможе гостям молода зірка Фелікс.
Усі вищенаведені факти наштовхують мене перевірити ставку «обидві заб’ють». Для одних – матч за шість очок, для інших – шанс оформити вихід у плей-оф. Має бути справжня заруба із голами. Коефіцієнт пропонують досить непоганий – 1.84.
