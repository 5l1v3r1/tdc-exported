
# Манчестър Юнайтед осигури безплатен чартър на феновете до Астана

Published at: **2019-11-01T16:59:00+00:00**

Author: **Sportlive.bg**

Original: [SPORT LIVE](https://www.sportlive.bg/worldfootball/ligaeurope/manchestyr-yunajted-osiguri-bezplaten-chartyr-na-fenovete-do-astana-1390854.html)

От Манчестър Юнайтед потвърдиха, че ще осигурят на привържениците си безплатен полет до Казахстан за двубоя срещу Астана в Лига Европа идния четвъртък. Клубът ще позволи на феновете, които имат закупени билети, да пътуват безплатно с "Томас Кук“, независимо че наскоро компанията обяви несъстоятелност.
"Червените дяволи“ бяха сред тимовете във Висшата лига, които имаха партньорство с "Томас Кук“. Те пуснаха в предварителна продажба малък брой билети за няколко от домакинските мачове на отбора през този сезон, включително и пакети за визитата на Астана в Лига Европа.
"Работихме, за да намалим ефекта от ситуацията с "Томас Кук“ върху феновете. Удовлетворени сме, че Манчестър Юнайтед ще осигури безплатен чартър за предстоящото гостуване на Астана в Казахстан за тези, които бяха повлияни от несъстоятелността на "Томас Кук“. Освен мача с Астана, ние обмисляме дългосрочни опции относно гарантирането на европейско пътуване за нашите верни фенове“, сподели говорител на клуба. А кой популярен английски треньор предвиди, че Манчестър Юнайтед може да изпадне от Висшата лига вижте в този материал.
