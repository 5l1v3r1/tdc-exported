
# INDvsBAN: विराट को इस रिकॉर्ड में पीछे छोड़ने से बस 8 रन दूर रोहित शर्मा

Published at: **2019-11-02T08:33:52+00:00**

Author: **लाइव हिन्दुस्तान टीम,नई दिल्ली**

Original: [https://www.livehindustan.com](https://www.livehindustan.com/cricket/story-india-vs-bangladesh-rohit-sharma-8-runs-away-from-surpassing-virat-kohli-this-t20-record-2828282.html)

India vs Bangladesh, 1st T20I at Delhi: भारत और बांग्लादेश के बीच 3 मैचों की टी-20 सीरीज का आगाज रविवार (3 नवंबर) से हो रहा है। इस सीरीज में विराट कोहली को आराम दिया गया है। विराट की गैरमौजूदगी में टीम की कमान रोहित शर्मा संभालेंगे। इसके साथ ही इस सीरीज में रोहित शर्मा के पास विराट कोहली के एक स्पेशल टी-20 रिकॉर्ड को पीछे छोड़ने का मौका भी होगा।
सीरीज का पहला टी-20 मैच दिल्ली के अरुण जेटली स्टेडियम में खेला जाएगा। इस मैच में अगर रोहित शर्मा 8 रन बना लेते हैं तो वह विराट कोहली को पीछे छोड़ देंगे। फिलहाल विराट कोहली इंटरनेशनल टी-20 मैचों में सबसे ज्यादा रन बनाने वाले खिलाड़ी है। 
विराट और रोहित के बीच टी-20 इंटरनेशनल में टॉप पोजिशन की होड़ चलती ही रहती है। दोनों आपस में ही पहले और दूसरे नंबर की अदला-बदली करते रहते हैं। लेकिन अब जब विराट टी-20 सीरीज का हिस्सा नहीं हैं तो ऐसे में रोहित के पास विराट से कहीं आगे निकलने को मौका होगा। 

        टी-20 इंटरनेशनल में सबसे ज्यादा रन बनाने वाले खिलाड़ी
      

        2450 रन- 67 पारी: विराट कोहली (भारत)2443 रन- 90 पारी: रोहित शर्मा (भारत)2285 रन- 76 पारी: मार्टिन गप्टिल (न्यूजीलैंड)2263 रन- 104 पारी: शोएब मलिक (पाकिस्तान)2140 रन- 70 पारी: ब्रैंडन मैक्कलम (न्यूजीलैंड)
      

        
          धौनी के संन्यास की अफवाहों पर कुछ ऐसा था रोहित शर्मा का रिएक्शन
        
      
बता दें कि टी-20 सीरीज से आराम ले रहे विराट कोहली इसके बाद बांग्लादेश के खिलाफ 2 मैचों की टेस्ट सीरीज में वापसी करेंगे। यह टेस्ट सीरीज आईसीसी वर्ल्ड टेस्ट चैंपियनशिप का हिस्सा है। भारत आईसीसी वर्ल्ड टेस्ट चैंपियनशिप की प्वॉइंट टेबल में 240 अंकों के साथ टॉप पर बना हुआ है। वहीं, बांग्लादेश की आईसीसी वर्ल्ड टेस्ट चैंपियनशिप में यह पहली सीरीज होगी।
