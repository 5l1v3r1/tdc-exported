
# Вкарват в психиатрия наркомана Борислав, намушкал 7-годишния си син

Published at: **2019-11-04T15:38:00+00:00**

Author: ****

Original: [Blitz.bg](https://blitz.bg/obshtestvo/vkarvat-v-psikhiatriya-narkomana-borislav-namushkal-7-godishniya-si-sin_news707353.html)

https://blitz.bg/obshtestvo/vkarvat-v-psikhiatriya-narkomana-borislav-namushkal-7-godishniya-si-sin_news707353.html Blitz.bg

        Бащата, който намушка 7-годишния си син във Варна, ще бъде настанен за лечение в психиатричната болница в Ловеч, съобщават от прокуратурата в града.
      
42-годишният Борислав И. е обвинен в опит за убийство, извършено на 23 октомври тази година. Тогава в дома си той намушка детето си и се самонарани с ножа. Двамата бяха настанени за лечение в две варненски болници.
Окръжната прокуратура във Варна е поискала настаняването на обвиняемия в Специализираната психиатрична болница в Ловеч за срок от 30 дни, през които той да бъде изследван и с уточнена диагноза, тъй като заключенията на двама психиатри за състоянието му се разминават. 42-годишният мъж също е поискал да бъде лекуван.
Определението на Варненския окръжен съд, с което е уважено искането на прокуратурата, подлежи на обжалване пред Апелативния съд.
