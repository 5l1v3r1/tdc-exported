
# Нацбанк покращив прогноз зростання економіки до 3,5-4% у 2020-2021 роках

Published at: **2019-11-01T10:16:00+00:00**

Author: ****

Original: [ZIK.UA](https://zik.ua/news/2019/11/01/natsbank_pokrashchyv_prognoz_zrostannya_ekonomiky_do_354_u_20202021_rokah_1681329)


        У Національному банку покращили свій прогноз щодо економічного зростання України у 2020 та 2021 роках. Так, там очікують, що українська економіка зросте на 3,5% у 2020 році, в той час як раніше прогнозували зростання на 3%.
      
Про це повідомляється в інфляційному звіті НБУ, передає пресслужба.
Відповідно до оновленого прогнозу економічного зростання, український ВВП має зрости на 4% у 2021 році (в той час як раніше Нацбанк прогнозував зростання економіки на 3,7%). Прогноз щодо зростання економіки у 2019 році також покращився — з 3% до 3,5%.
«Черговий рекордний врожай зернових, стійкий внутрішній попит та зниження вартості енергоносіїв компенсують вплив уповільнення глобальної економіки і світової торгівлі та менш сприятливих цінових умов для українських експортерів», — повідомляють у Нацбанку.
Разом з тим, прогноз зростання економіки від Нацбанку більш стриманий проти урядового, у якому очкують, що у 2020 році українська економіка зросте на 3,7%, а за оптимістичних умов — на 4,8%.
Нагадаємо, що відповідно до останнього прогнозу МВФ, у 2019 році економіка України мАє зрости на 3%.
 
