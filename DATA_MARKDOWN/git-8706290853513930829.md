
# Πανικός σε τρένο στο Βέλγιο - Βρέθηκε λευκή σκόνη σε βαλίτσα - ΦΩΤΟ

Published at: **2019-11-07T00:24:00+00:00**

Author: ****

Original: [enikos.gr](http://www.enikos.gr/international/682772/panikos-se-treno-sto-velgio-vrethike-lefki-skoni-se-valitsa-photo)

Μία βαλίτσα με λευκή σκόνη εντοπίστηκε σε τρένο που πραγματοποιούσε το δρομολόγιο από την Οστάνδη στο αεροδρόμιο των Βρυξελλών. Αμέσως σήμανε συναγερμός και οι επιβάτες αποβιβάστηκαν από τον συρμό. Σύμφωνα με τοπικά Μέσα πυροσβέστες και πολυάριθμη αστυνομική δύναμη έφθασε στο σημείο και απέκλεισε τον συρμό και την περιοχή, ενώ η σκόνη ερευνάται από τις Αρχές. Τη βαλίτσα φέρεται να εντόπισε ο ελεγκτής της αμαξοστοιχίας.
Ενημερώθηκε η αστυνομία των σιδηροδρόμων και σήμανε συναγερμός για σκόνη άνθρακα, με τις Αρχές να ακολουθούν την αντίστοιχη διαδικασία. Τοπικά Μέσα ανέφεραν ότι οι επιβάτες αμέσως αποβιβάστηκαν από το τρένο και τους παρασχέθηκαν νερό και φαγητό στη διάρκεια της αναμονής τους ώστε να πραγματοποιηθεί ο έλεγχος.
Η σκόνη μεταφέρθηκε στα εργαστήρια για εξέταση, ενώ όπως είπε ο δήμαρχος του Denderleeuw, στην ανατολική Φλάνδρα, θα γίνει γνωστή η σύστασή της την Πέμπτη. Το πακέτο δεν καταστράφηκε κάτι που ελαχιστοποίησε την πιθανότητα μετάδοσης μόλυνσης. Η ουσία του άνθρακα χρησιμοποιήθηκε στην αποστολή επιστολών σε οργανισμούς μέσων ενημέρωσης και πολιτικά γραφεία στις ΗΠΑ το 2001, σκοτώνοντας πέντε άτομα.
Πηγή: RT.com, De Standaard
