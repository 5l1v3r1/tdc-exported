
# توقف تهیه لباس با خز طبیعی برای ملکه انگلیس

Published at: **2019-11-07T00:00:00+00:00**

Author: **عصر ايران**

Original: [عصر ايران](https://www.asriran.com/fa/news/697178/%D8%AA%D9%88%D9%82%D9%81-%D8%AA%D9%87%DB%8C%D9%87-%D9%84%D8%A8%D8%A7%D8%B3-%D8%A8%D8%A7-%D8%AE%D8%B2-%D8%B7%D8%A8%DB%8C%D8%B9%DB%8C-%D8%A8%D8%B1%D8%A7%DB%8C-%D9%85%D9%84%DA%A9%D9%87-%D8%A7%D9%86%DA%AF%D9%84%DB%8C%D8%B3)


        سخنگوی کاخ باکینگهام: ملکه همچنان از لباس های موجود در کمدش استفاده خواهد کرد.
      
دیگر برای لباس های ملکه انگلیس، از خز طبیعی استفاده نخواهد شد.به گزارش عصرایران به نقل از رویترز، کاخ باکینگهام ( محل اصلی اقامت و کار الیزابت دوم ملکه پادشاهی متحد بریتانیای بزرگ و ایرلند شمالی) در بیانیه ای اعلام کرد از این پس، در تهیه لباس های جدید ملکه، از خز طبیعی - حیوانی - استفاده نخواهد شد.
این اقدام با استقبال فعالان حمایت از حیوانات روبه رو شد.
شرح عکس: ملکه بریتانیا - آرشیوی . رویترز 
براساس این بیانیه، در آینده در لباس های ملکه 93 ساله، از خز مصنوعی استفاده خواهد شد اما گفته شده که او لباس های قدیمی دارای خز طبیعی را کنار نخواهد گذاشت.سخنگوی کاخ باکینگهام در این باره گفت: هنگام تهیه و طراحی لباس های جدید ملکه، همه خزها، مصنوعی خواهد بود. وی افزود: این به این معنی نیست که خز طبیعی موجود در لباس های قدیمی ملکه، تعویض خواهد شد یا اینکه او لباس های دارای خز طبیعی را نخواهد پوشید. ملکه از لباس های موجود در کمدش استفاده خواهد کرد.عکس های قدیمی نشان می دهد برخی لباس های ملکه به طور کامل از خز طبیعی ساخته شده اند و برخی دیگر، به خز طبیعی مزین شده اند. این اقدام بعد از آن صورت می گیرد که برخی از مراکز معروف و مهم طراحی لباس، استفاده از خز طبیعی در لباس ها را متوقف و تلاش کرده اند معیارهایی را رعایت کنند که به سود محیط زیست است. این موضوع متاثر از آگاهی روبه افزایش محیط زیست و حقوق حیوانات در جامعه است.
